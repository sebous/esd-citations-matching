5 Afs 7/2011 - 799 

 

 

ČESKÁ REPUBLIKA 
R O Z S U D E K 

 

J M É N E M   R E P U B L I K Y 

 

 
 

Nejvyšší správní soud rozhodl v senátě složeném z předsedkyně JUDr. Lenky Matyášové 
a  soudců  JUDr.  Jakuba  Camrdy  a  Mgr.  Ondřeje  Mrákoty právní  věci  žalobců:  a)  DELTA 
PEKÁRNY  a.  s.,  se  sídlem  Brno,  Bohunická  24,  b)  OK  REST  a.  s.,  se sídlem  Brno, 
Bohunická 519/24,  oba  zastoupeni  JUDr.  Pavlem  Dejlem  LL.M.,  Ph.D.,  advokátem,  se  sídlem 
Praha 1, Jungmannova 24, c) PENAM a. s., se sídlem Brno, Cejl 38, zastoupený Mgr. Danielem 
Čekalem,  advokátem  se  sídlem  AK  Wilson  &  Partners  v. o. s.  Jungmannova  34,  Praha,  proti 
žalovanému:  Úřad  pro  ochranu  hospodářské  soutěže,  se  sídlem  Brno,  tř.  Kpt.  Jaroše  7, 
v řízení  o kasačních  stížnostech  žalobce  a),  b)  a  c)   proti  rozsudku  Krajského  soudu  v  Brně 
ze dne 21. 10. 2010, č. j. 62 Ca 16/2009 – 375, 
 
 

Rozsudek  Krajského  soudu  v Brně  ze  dne  21. 10. 2010,  č.  j. 62 Ca 16/2009 – 375, 

t a k t o : 

 
 
 
s e   z r u š u j e   a věc   s e   v r a c í   tomuto soudu k dalšímu řízení. 
 
 

O d ů v o d n ě n í : 

Napadeným  rozsudkem  zamítl  Krajský  soud  v Brně  (dále  jen  „krajský  soud“)  žaloby 
žalobců DELTA PEKÁRNY, a. s., OK REST, a. s. a PENAM, a. s. proti rozhodnutí předsedy 
Úřadu  pro  ochranu  hospodářské  soutěže  č. j. ÚOHS-R 20,21,22/2004-1249/2009/310/ADr 
ze dne  2. 2. 2009  (dále  jen  „rozkladové  rozhodnutí“).  Předseda  Úřadu  (dále  též  „žalovaný“) 
změnil  rozhodnutí  Úřadu  čj.  S 233/03-2050/04-ORP  ze dne  19. 3. 2004  tak,  že  v  části  1. 
deklaroval  u  všech  žalobců  porušení  zákazu  jednání  ve vzájemné  shodě  při  určování  cen 
čerstvého běžného pečiva a chleba a cen čerstvého cukrářského pečiva stanoveného v § 3 odst. 1 
a odst. 2 písm. a) zákona č. 143/2001 Sb., o ochraně hospodářské soutěže (dále jen „ZOHS“) 
v období  od  18. 9. 2003  do  12. 11. 2003,  které  vedlo  k narušení  hospodářské  soutěže  na  trhu 
čerstvého běžného pečiva a chleba a na trhu čerstvého cukrářského pečiva, v části 2 deklaroval u 
žalobce OK REST, a. s. a PENAM, a. s. porušení zákazu jednání ve vzájemné shodě při určování 
cen trvanlivého sladkého pečiva dle § 3 odst. 1 a odst. 2 písm. a) ZOHS ve shodném časovém 
období,  které  vedlo  k narušení  hospodářské  soutěže  na  trhu  trvanlivého  sladkého  pečiva. 
Výrokem II. rozkladového rozhodnutí žalovaný změnil rozhodnutí Úřadu čj. S 233/03-4350/05- 

 

 

 

 

5 Afs 7/2011 

OOHS  ze  dne  18. 7. 2005  tak,  že ve smyslu  §  22  odst.  2  ZOHS  stanovil  žalobci  DELTA 
PEKÁRNY,  a. s.  pokutu  ve výši  24 800 000 Kč,  žalobci  OK  REST,  a. s.  pokutu  ve  výši 
14 800 000 Kč a žalobci PENAM, a. s. pokutu ve výši 13 200 000 Kč. 
 

V kasačních stížnostech žalobci uplatňují kasační důvody ve smyslu § 103 odst. 1 písm. a), 
b) a d) zákona č. 150/2002 Sb., soudního řádu správního (dále jen „s. ř. s.“);  vznáší  námitky 
týkající  se  procesního  pochybení  správních  orgánů,  vady  hmotněprávního  posouzení  a  brojí 
proti způsobu výpočtu pokuty a její výši.  
 
 

I. Podstatný obsah kasačních stížností 

 

a)  Kasační stížnost žalobce DELTA PEKÁRNY, a. s. 

Žalobce  DELTA  PEKÁRNY, a. s.  (dále  jen  „stěžovatel  DELTA“)  krajskému  soudu 
vytýká  nesprávné  právní  posouzení  žalobní  námitky  zmatečnosti  právní  kvalifikace  jednání 
ve výroku  rozkladového  rozhodnutí.  Ačkoliv  ve  výroku  A.  rozkladového  rozhodnutí 
je konstatováno, že měl porušit zákaz uvedený v § 3 odst. 1 a odst. 2 písm. a) ZOHS, pokuta 
mu byla ve výroku II. uložena toliko za porušení zákazu uvedeného v § 3 odst. 1 ZOHS. Krajský 
soud  nesprávně  označil  žalobou  tvrzené  zmatečné  a  nesrozumitelné  označení  jednotlivých 
výrokových  částí  rozkladového  rozhodnutí  za  pouhou  chybu  v psaní,  což  je  v rozporu 
s požadavkem na srozumitelnost a určitost výroků autoritativních správních rozhodnutí. Krajský 
soud taktéž pochybil, pokud nepřisvědčil namítanému rozporu výroku rozkladového rozhodnutí 
s  jeho  odůvodněním  (ve  výroku  rozkladového  rozhodnutí  je deklarováno,  že  se  stěžovatel 
DELTA  dopustil  závadného  jednání  na  dvou  relevantních  trzích,  ačkoliv  v  odůvodnění 
rozkladového  rozhodnutí  žalovaný  výslovně  konstatoval,  že  se  dopustil  závadného  jednání  na 
trhu  jediném)  s odůvodněním,  že  ve  správní  žalobě  nepopřel,  že  by  na  trhu  čerstvého 
cukrářského  pečiva  působil.  Stěžovatel  v této  souvislosti  zdůrazňuje,  že  své  působení  na  trhu 
čerstvého  cukrářského  pečiva  nezpochybňoval,  zpochybňoval  však,  že  by  se  na  tomto  trhu 
dopustil zakázaného jednání. 

 
Krajský  soud  dle  stěžovatele  nesprávně  posoudil  námitku  nezákonnosti  provedeného 
místního šetření. Krajský soud rovněž sice přisvědčil námitce stěžovatele o nezákonnosti důkazu 
svědeckou  výpovědí  zástupců  obchodního  řetězce  JULIUS  MEINL,  nijak  tento  svůj  závěr 
v rozsudku  nezohlednil.  Pochybil  též  při  hodnocení  námitky,  dle  které  rozkladové  rozhodnutí 
bylo vydáno  na  základě  návrhu  rozkladové  komise  vypracovaného  na  základě  neúplných 
podkladů. Krajský soud nepřisvědčil námitce porušení zásady dvojinstančnosti rozhodování, když 
až v řízení druhého stupně bylo žalovaným rozšířeno posuzované jednání o dobu od 18. 9. 2003 
do  26. 9. 2003.  Žalovaný  tímto  postupem  dle  stěžovatele  změnil  celou  koncepci  jednání,  které 
považoval za deliktní.  

 
Stěžovatel  zpochybňuje  hodnocení  v řízení  získaných  důkazů  provedené  krajským 
soudem.  Má  za  to,  že  nepřímé  důkazy  k  prokázání  jednání  ve  vzájemné  shodě  je  možné 
akceptovat  pouze  tehdy,  pokud  jsou  bezprostředně  vyvráceny  veškeré  racionální  pochybnosti 
o  tom,  že  ke 
jejich  kontaktu, 
což se v projednávané  věci  nestalo.  V daném  případě  nebyly  vyvráceny  pochybnosti  o  tom, 
zda ke společnému postupu soutěžitelů došlo nikoli následkem jejich kontaktu, nýbrž na základě 
ekonomických  podmínek  na  trhu.  Zvýšení  cen  bylo  v předmětném  odvětví  dlouhodobě 
předvídáno a vzhledem k návaznosti na zvýšení cen obilí a mouky též očekáváno. Navíc, své ceny 
zvyšovali  souběžně  téměř  všichni  výrobci  pekárenských  výrobků.  Krajský  soud  pominul 
skutečnost, že Úřad neunesl své důkazní břemeno ohledně prokázání negativního vlivu jednání 

soutěžitelů  došlo  následkem 

společnému  postupu 

 

 

5 Afs 7/2011 - 800 

pokračování 
stěžovatele  na  hospodářskou  soutěž  na  relevantním  trhu,  neboť  nezkoumal  „dostatečnost“, 
„podstatnost“  či  „reálnost“  potenciálního  negativního  efektu  posuzovaného 
jednání 
na hospodářskou soutěž. Krajský soud se dle stěžovatele v rozsudku nevypořádal s argumentací 
týkající se nesprávného posouzení povahy jednání. Dle rozkladového rozhodnutí měl stěžovatel 
naplnit skutkovou podstatu tzv. hard-core kartelu; jeho jednání mělo údajně směřovat k dohodě 
o přímém nebo nepřímém určení cen. Z odůvodnění rozkladového rozhodnutí však není zřejmé, 
zda jednání stěžovatele skutečně směřovalo k onomu určení cen, tj. k uzavření hard-core kartelu, 
či zda mělo směřovat toliko k dosažení zvýšení cen.  Krajský soud postupoval nesprávně, pokud 
nepřisvědčil námitce stěžovatele, dle níž měl žalovaný zohlednit v souladu s procesními zásadami 
v rámci rozhodování o rozkladu pro stěžovatele pozdější příznivější právní úpravu.  

 
Další  kasační  námitky  stěžovatele  směřují  do  nezákonnosti  a  nepřiměřenosti  uložené 
pokuty. Krajský soud akceptoval postup žalovaného, který pokutu na základě vlastního odhadu 
snížil, aniž by snížení řádně odůvodnil. Krajský soud zcela pominul, že Úřad při stanovení výše 
pokuty  nezhodnotil  případné  nepříznivé  dopady  sankcionovaného  jednání  na hospodářskou 
soutěž.  Z  žádného  důkazu  v  řízení  provedeného  ani  z  žádného  zjištění  nevyplynulo, 
že by se úroveň  cen  pekárenských  výrobků  vyvíjela  odlišně,  kdyby  se  stěžovatel  choval  jinak. 
Pokud  takovýto  závěr  Úřadem  učiněn  nebyl,  neměl  krajský  soud  rozkladové  rozhodnutí 
jako správné  potvrdit.  Řádně  nebyla  zhodnocena  krajským  soudem  ani skutečnost,  že  Úřad 
v rozkladovém rozhodnutí ve vztahu k jím uložené pokutě nezohlednil ve prospěch stěžovatele 
polehčující okolnosti. Ačkoliv krajský soud zjistil, že při stanovení výše pokuty nebyly v rozporu 
se  zákonem  zohledněny  polehčující  okolnosti,  a že tedy  výše  pokuty  nemohla  být  z  tohoto 
důvodu  stanovena  správně,  zcela  absurdně  uvedl,  že nepovažuje  tuto  skutečnost  za  důvod 
zrušení rozkladového rozhodnutí. Za zcela nepodložené považuje stěžovatel i tvrzení krajského 
soudu,  dle  kterého  Úřad  shromáždil  dostatek  důkazních  prostředků  pro  prokázání  zavinění. 
Jediným  zákonně  získaným  a  správně  vyloženým  důkazem  viny  stěžovatele  je  shodné  datum 
rozeslání oznámení o zvýšení cen. Jak mohl mít Úřad a krajský soud na základě tohoto jediného 
„důkazu“ za prokázané zavinění stěžovatele, je z rozhodnutí krajského soudu zcela neseznatelné. 
Zavinění  stěžovatele  Úřad  neprokázal,  pouze  jej  neopodstatněně  dovozoval  a  presumoval. 
Stěžovatel  shodně  jako  v žalobě  rovněž  zpochybňuje  způsob  výpočtu  pokuty  na  základě 
tzv. „profitu“,  který  měl  vytýkaným 
jednáním  získat.  Krajský  soud  se v rozsudku  nijak 
nevypořádal s námitkou, že Úřad dostatečně nezjistil skutečnosti, ze kterých při určení údajného 
profitu  ze  zakázaného  jednání  vycházel.  Za  nepřezkoumatelné  považuje  stěžovatel  závěry 
krajského soudu učiněné ve vztahu k zohlednění participace na zakázaném jednání při stanovení 
výše  pokuty.  Ačkoliv  Úřad  i  krajský  soud  dospěly  k  závěru,  že  stěžovatel  nebyl  iniciátorem 
posuzovaného jednání a že se jeho účast na posuzovaném jednání měla v porovnání s ostatními 
stíhanými subjekty omezit na užší segment trhu, byl potrestán nejvyšší pokutou, a to pouze kvůli 
svému hospodářskému postavení. Míra podílu určitého subjektu na zakázaném jednání totiž není 
nikterak automaticky závislá na jeho síle (ať již skutečné či v předmětném případě tržní), ale musí 
vyplynout  z  důkazů  provedených  v  řízení.  Stěžovatel  nesouhlasí  se  závěrem  krajského  soudu, 
dle kterého je účetním obdobím rozhodným pro uložení pokuty ve smyslu § 22 odst. 2 ZOHS, 
účetní  období  před vydáním  rozhodnutí  v  prvním  stupni.  Pokud  §  22  odst.  2  ZOHS  stanoví, 
že Úřad může rozhodnout o uložení pokuty podle obratu za poslední ukončené účetní období, 
a pokud je pod uložením pokuty nutno chápat teprve skutečný materiální zásah do právní sféry 
porušitele práva, je výši pokuty nutné bezesporu odvodit od obratu za poslední ukončené období 
před vydáním  správního  rozhodnutí  druhého  stupně.    Krajský  soud  dle  stěžovatele  zcela 
nepochopitelně  přisvědčil  naprosto  absurdním  závěrům  Úřadu  týkajících  se  současných 
majetkových poměrů stěžovatele, dle kterých je třeba na stěžovatele, na společnost OK REST 
a společnost UNITED BAKERIES a. s. (dále jen „UNITED BAKERIES“), na kterou převedl 
stěžovatel  část  podniku  smlouvou  ze  dne  7. 12. 2006,  hledět  jako  na  jednoho  soutěžitele, 
a že je tedy  nezbytné  zohlednit  hospodářské  výsledky  společnosti  UNITED  BAKERIES 

 

5 Afs 7/2011 

při určení  výše  pokuty  uložené  stěžovateli  rozkladovým  rozhodnutím.  Úřad  i  krajský  soud 
současně  naprosto  pominuly  skutečnost,  že  podíl  stěžovatele  a  OK  REST  na  UNITED 
BAKERIES  je  diametrálně  odlišný.  Závěry  Úřadu  a  krajského  soudu  o  relevanci  zohlednění 
majetkové  situace  společnosti  UNITED  BAKERIES  při  vyčíslení  pokuty  uložené  stěžovateli 
nelze opřít ani o evropskou judikaturu citovanou žalovaným v rozkladovém rozhodnutí.   Krajský 
soud se nevyjádřil k námitce, že osobou povinnou uhradit pokutu dle rozkladového rozhodnutí 
je jedině sám stěžovatel a neexistuje žádný právní, ekonomický ani účetní způsob, jak tuto pokutu 
uhradit  z  finančních  prostředků  třetí  osoby,  konkrétně  z  obratu  UNITED  BAKERIES. 
Hospodářská situace stěžovatele přitom k úhradě pokuty nepostačuje. 

 
Za nesprávné považuje stěžovatel závěry krajského soudu ohledně tvrzené prekluze práva 
žalovaného  uložit  pokutu.  Pokud  žalovaný  v rozkladovém  řízení  rozšířil  předmět  řízení 
o případné jednání stěžovatele před 26. 9. 2003, tedy o jednání, které nebylo předmětem původně 
posuzovaného  protisoutěžního  jednání  ani  předmětem  přezkumu  správního  soudu,  nebylo 
již možné ke dni vydání rozkladového rozhodnutí stěžovatele stíhat a sankcionovat, neboť lhůta 
pro uložení sankce za takové jednání ve smyslu § 22 odst. 5 ZOHS již uplynula. Nemohlo taktéž 
dojít ke stavění lhůty ve smyslu § 41 s. ř. s. Vzhledem k tomu, že není možné oddělit část výroku 
rozkladového  rozhodnutí  týkající  se  pokuty  nezákonně  uložené  za  období  od  18. 9. 2003 
do 25. 9. 2003  od  ostatních  částí  výroku  rozkladového  rozhodnutí,  když  byla  pokuta  vyčíslena 
jedinou  částkou  jak  za  jednání  v  době  od 18. 9. 2003  do  25. 9. 2003  tak  za  jednání  v  době 
od 26. 9. 2003  do  12. 11. 2003,  měl  krajský  soud  všechny  výroky  rozkladového  rozhodnutí 
i z výše  uvedených  důvodů  zrušit.  Stěžovatel  navrhuje  rozsudek  krajského  soudu  zrušit  a  věc 
vrátit k dalšímu řízení.  
 
 

b) Kasační stížnost žalobce OK REST, a. s. 

Žalobce  OK  REST,  a. s. 

(dále jen „stěžovatel  OK  REST“)  uplatňuje  námitky 
stran provedeného dokazování;  zdůrazňuje, že krajský soud zúžil rozsah použitelných důkazů, 
přičemž dle jeho názoru takto zúžený rozsah nepřímých důkazů nelze považovat za dostačující 
k prokázání  protisoutěžního  jednání  účastníků  ve  vzájemné  shodě.  Jediným  důkazem  o  tom, 
že účastníci  slaďovali  svůj  záměr  dosáhnout  zvýšení  cen,  je  zápis  z interní  schůzky  společnosti 
PENAM  ze  dne  18. 9. 2003,  který  není  v  žádném  případě  přímým  ani  nepřímým  důkazem 
o kontaktech mezi účastníky. Stěžovatel zpochybňuje hodnocení důkazů provedeného krajským 
soudem  a  uzavírá,  že  v  rámci  řízení  předcházejícího  správnímu  rozhodnutí  nebyly  prokázány 
jakékoli  protisoutěžní  kontakty  mezi  stěžovatelem  a  ostatními  sankcionovanými  účastníky, 
a to ani  před  26. 9. 2003,  ani  po  26. 9. 2003.  Sankcionované  jednání  není  zakázaným  sladěným 
postupem, nýbrž dovoleným paralelním jednáním. Stěžovatel odkazuje na evropskou judikaturu 
a dále  na  rozhodnutí  Úřadu  ve  věci ČSAD  Kladno  čj.  S47/00-1180/00-210,  ze  dne  1. 8. 2000. 
Z uvedených  odkazů  vyplývá,  že  tam,  kde  je  závěr  o  porušení  soutěžních  pravidel  založen 
na předpokladu, že skutkové okolnosti nelze vysvětlit jinak než sladěným postupem soutěžitelů, 
by  stěžovateli  mělo  postačit,  aby  poukázal  na  skutečnosti,  které  vrhají  jiné  světlo  na  skutkové 
okolnosti a umožňují tak jiné vysvětlení, aby toto vysvětlení muselo být nahrazeno za skutková 
zjištění  učiněná  Úřadem  či  soudem.  V  řízení  bylo  prokázáno,  že  zvýšení  cen  pekárenských 
výrobků na podzim 2003 bylo uspokojivě vysvětlitelné objektivními skutečnostmi. Dále namítá, 
že  v průběhu  správního  ani  soudního  řízení  nedošlo  k posouzení  a prokázání  závažnosti 
předmětného protisoutěžního jednání. Ve věci se nejedná o porušení ZOHS, u něhož by bylo 
možné  významný  dopad  na  trh  presumovat.  Proto  je  nutné  podrobně  posoudit  a  prokázat 
závažnost (či výrazný vliv na hospodářskou soutěž) porušení ZOHS. V tomto smyslu poukazuje 
např. na rozhodnutí Nejvyššího správního soudu č. j. 1 Afs 78/2008 - 721, dále na rozhodnutí 

 

 

5 Afs 7/2011 - 801 

pokračování 
Wood Pulp I. Navíc upozorňuje, že mezi jednáním a jeho efektem musí být pravidelně prokazován 
též kauzální nexus.  
 

Stěžovatel nesouhlasí ani s hodnocením protisoutěžního jednání jako dohody o cenách, 
tedy jako hard core kartelu, u něhož je možno presumovat závažný dopad na hospodářskou soutěž. 
Tvrzení, že slaďování a následná realizace záměru dosáhnout zvýšení cen je dohodou o přímém 
či  nepřímém  určení  cen,  je  v  přímém  rozporu  s  teoretickou  definicí  dohod  o  cenách, 
s rozhodovací praxí samotného Úřadu, i s evropskou judikaturou ve věcech hospodářské soutěže, 
z níž vyplývá, že dle § 3 odst. 2 písm. a) ZOHS jsou zakázána ta cenová ujednání, která jsou vybavena 
pokyny či sankcemi zavazujícími smluvní partnery dodržovat stanovené (doporučené) ceny. Krajský soud dospěl 
k opačnému  závěru,  přičemž  dle  stěžovatele  svůj  kontroverzní  závěr  nepodpírá  odkazem 
na jakékoli  konkrétní  rozhodnutí  (judikaturu)  ani  teoretický  pramen.  Stěžovatel  je  přesvědčen, 
že závěr  soudu  tak  vybočuje  z  ustálené  správní  i  soudní  rozhodovací  praxe,  ať  již  české 
či komunitární; z toho důvodu je třeba rozsudek považovat za nepřezkoumatelný. 
 

Postup  Úřadu  proti  soutěžitelům,  s nimiž  bylo  zahájeno  správní  řízení,  považuje 
za nepřípustnou  diskriminaci  a  porušení  zásady  rovnosti.  Pokud  Úřad  nezahájil  s  ostatními 
subjekty,  u  nichž  měl  ve  správním  spise  k  dispozici  důkazy  o  tom,  že  přistoupily  k  rozeslání 
obdobných  návrhů  na  zvýšení  cen  mezi  24. 9. 2003  a  29. 9. 2003,  správní  řízení‚  je  evidentní, 
že v jejich  případě  porušení  ZOHS  neshledal.  Namítá  porušení  §  81  odst.  1  správního  řádu. 
To, že se údajného porušení ZOHS měl dopustit v období od 18. 9. 2003 do 26. 9. 2003 (resp. 
že jeho jednání v tomto období bude též sankcionováno) se dozvěděl prakticky až v rozkladovém 
rozhodnutí. Byla mu tak prakticky upřena možnost vyjádřit se v rámci správního řízení k tomuto 
podezření a vyvrátit jej prostřednictvím navržených důkazů, čímž byla nepochybně významným 
způsobem porušena jeho procesní práva. Následný soudní přezkum nemůže uvedené pochybení 
zhojit. Z rozkladového rozhodnutí není zřejmé, proč se účastníci dopouštěli porušování ZOHS 
před  26. 9. 2003,  resp. v jak  dlouhém  období  před  26. 9. 2003.  Časové  vymezení  deliktu 
má přitom  minimálně  přímý  dopad  do  stanovení  výše  pokuty.  Stěžovatel  neshledává  správný 
závěr krajského soudu o stavění prekluzivní lhůty;  opakovaně tvrdí, že pokud až do dne vydání 
rozkladového  rozhodnutí  nebylo  jeho  jednání  v  rozmezí  18. 9. 2003  až  26. 9. 2003  definováno 
jakožto  jednání  deliktní,  nemohlo  dojít  k  žádnému  stavění  prekluzivní  lhůty  v  souvislosti 
se soudním přezkumem správních řízení. K zahájení řízení o údajném porušení ZOHS v období 
od 18. 9. 2003 do 26. 9. 2003 došlo až po uplynutí prekluzivní lhůty 3 roků. 
 

Stěžovatel  je  přesvědčen,  že  celá  řada  listinných  důkazů  o  údajném  protisoutěžním 
jednání  byla  získána  nezákonně.  Odkazuje   na  rozhodnutí  Ústavního  soudu  ze  dne  8. 6. 2010, 
sp. zn. Pl. ÚS 3/09, které se v detailech vyslovuje k otázce prohlídky obydlí, resp. jiných prostor 
a nutnosti jejího předchozího schvalování soudem. Dle názoru stěžovatele OK REST citované 
rozhodnutí ve všech zásadních bodech odpovídá skutkové situaci v daném případě. Stěžovatel 
vyzval Nejvyšší správní soud, aby se v rámci řízení o kasační stížnosti obrátil na Ústavní soud 
s návrhem na zrušení § 21 ZOHS (jelikož v současné době se původní obsah § 21 odst. 4 ZOHS 
transformoval do § 21f  ZOHS, v platném znění) ve smyslu § 64 odst. 3 zákona č. 182/1993 Sb., 
o Ústavním soudu. 
 

Stěžovatel  nesouhlasí  se  soudem  traktovanou  konstrukcí  zavinění  u  právnických  osob 
specifickou  v  soutěžním  právu,  byť  má  tato  být  údajně  obecně  aprobována  i  judikaturou 
Nejvyššího  správního  soudu.  V  daném  případě  se  však  jednalo  o  specifický  případ,  kdy  bylo 
řešeno, zda šlo o zaviněné jednání fyzických či právnických osob, přičemž soud v zásadě pouze 
obecně  odkázal  na  možnost  právnických  osob  dopustit  se  jednání  formou  zavinění.  Obecná 
aplikace tohoto závěru o možnosti zaviněného jednání právnické osoby, a to i na tento konkrétní 

 

5 Afs 7/2011 

případ, však vyžaduje podrobnější posouzení; je přesvědčen, že krajský soud tuto právní otázku 
posoudil nesprávně. 
 

S ohledem na zjištěný skutkový stav nelze taktéž přisvědčit závěru žalovaného a krajského 
soudu  o  iniciátorském  postavení  stěžovatele  ve  vztahu  k  údajnému  porušení  ZOHS.  Zásadně 
nesouhlasí  s  interpretací  soudu,  který  akceptoval  metodu  Úřadu  pro  výpočet  výše  ukládané 
pokuty  používající  konstrukce  profitu  ze  zakázaného  jednání.  Je  přesvědčen,  že  v  důsledku 
absence  vymezení  stavu,  proti  kterému  mělo  být  údajným  nezákonným  jednáním  dosaženo 
výhody,  je  rozsudek  zcela  nedostatečně  odůvodněn,  v  důsledku  čehož  je  třeba  jej  považovat 
za  nepřezkoumatelný.  Výklad  §  22  odst.  2  ZOHS  učiněný  krajským  soudem  považuje 
za utilitaristickou  koncepci;  nesouhlasí  se  závěrem,  dle  kterého  je  rozhodným  obdobím 
pro výpočet  pokuty  obrat  za  účetní  období  předcházející  vydání  rozhodnutí  v prvním  stupni. 
V tomto směru odkazuje na konstantní judikaturu Nejvyššího správního soudu (např. rozhodnutí 
sp. zn. 5 A 1/2001, sp. zn. 6 A 99/2001, sp. zn. 4 As 57/2005, sp. zn. 4 Ads 76/2010). Závěry 
o údajné  přiměřenosti  a  údajném  nelikvidačním  charakteru  výše  pokuty  uložené  stěžovateli, 
jsou odvozovány  zcela  absurdně  nikoliv  z  finanční  situace  stěžovatele,  ale  z  finanční  situace 
jiného  subjektu  -  společnosti  UNITED  BAKERIES,  a. s.  Obratem  soutěžitele,  ze  kterého 
se má vycházet při stanovení výše pokuty, se nutně rozumí obrat toho účastníka řízení, kterému 
je  pokuta  ukládána,  nikoliv  obrat  jiných  soutěžitelů  či  subjektů,  ať  již  jsou  s  trestaným 
soutěžitelem v jakémkoliv vztahu. Je naprosto nepřijatelné, aby byla ve správním řízení udělena 
pokuta soutěžiteli vymezenému odlišně od soutěžitele, se kterým bylo zahájeno a vedeno správní 
řízení,  ve  kterém  je  pokuta  ukládána,  a  aby  byl  při  stanovení  výše  pokuty  zohledněn  majetek 
a finanční  situace  osoby,  jež  nebyla  účastníkem  správního  řízení,  v  němž  je  pokuta  ukládána. 
Stěžovatel navrhuje, aby Nejvyšší správní soud napadený rozsudek krajského soudu zrušil a věc 
mu vrátil k dalšímu řízení.  
 
 

c) Kasační stížnost žalobce PENAM, a. s. 

Žalobce PENAM, a. s. (dále jen „stěžovatel PENAM“) namítá, že krajský soud nesprávně 
posoudil porušení zásady dvojinstančnosti. Žalovaný porušil § 90 odst. 1 správního řádu, neboť 
rozkladovým rozhodnutím fakticky konstituoval zcela nové rozhodnutí ve věci a stěžovateli tímto 
postupem vznikla újma z důvodu ztráty možnosti se odvolat. Změnu časového vymezení jednání 
je  nutno  považovat  za  změnu  vymezení  skutku.  Krajský  soud  nečiní  rozdíl  mezi  správním 
a soudním řízením. Nelze akceptovat, že postačí, pokud určitá otázka (správné vymezení skutku) 
je přezkoumávána  pouze  v  rámci  soudního  řízení  a  nikoliv  v  rámci  řádných  opravných 
prostředků ve správním řízení. Účastník řízení musí mít vždy možnost revidovat a zpochybnit 
závěry  správního  orgánu  ohledně  skutkového  vymezení  jednání  ještě  v  rámci  správního  řízení, 
kdy  může  navrhovat  provedení  nových  důkazů  a  dalších  úkonů  vedoucích  k  objasnění 
skutkového stavu věci.   
 

Dále stěžovatel zpochybňuje datum počátku protisoutěžního jednání uvedeného poprvé 
v rozkladovém rozhodnutí. Žalovaný pochybil, pokud rozhodnutí I. stupně nezrušil a nezavázal 
jej  doplnit  skutkový  stav.  Pokud  dříve  krajský  soud  zrušil  rozhodnutí  žalovaného  z  důvodu 
nesprávného  vymezení  skutku  (resp.  nepřezkoumatelnosti  rozhodnutí)  a  požadoval,  aby  toto 
pochybení  žalovaný  napravil,  pak  se  nelze  spokojit  se  závěrem  téhož  soudu,  který  o  dva  roky 
později potvrdí, že nové skutkové zjišťování nezbytné nebylo, resp. že postačila pouhá formální 
oprava  počátku  údajného  protisoutěžního  jednání.  Odmítá  závěr  soudu  o  počátku  běhu 
subjektivní lhůty od 12. listopadu 2003, tedy od data ukončení protisoutěžního jednání. Krajský 
soud  zcela  pominul  zabývat  se  jeho  žalobní  argumentací  ohledně  rozdílné  povahy  a  smyslu 
subjektivních  a  objektivní  lhůt.  Stěžovatel  nesdílí  závěry  krajského  soudu  o  stavění  prekluzivní 

 

 

5 Afs 7/2011 - 802 

pokračování 
lhůty pro uložení pokuty. Je přesvědčen, že § 41 s. ř. s. na stavění subjektivní lhůty podle § 22 
odst.  5  ZOHS  aplikovat  nelze.  Zastává  stanovisko,  že  pokud  by  už  §  41  s.  ř.  s.  aplikován 
teoreticky byl, lze tak učinit až tehdy, kdy je skončeno správní řízení celé (nikoliv jen jeho část).  
 

Závěr  krajského  soudu  ohledně  realizační  fáze  údajného  jednání  ve  shodě  považuje 
za neodůvodněný.  Uvedené  jednání  stěžovatele  lze  vysvětlit  jinak  než  předchozími  kontakty 
s ostatními  účastníky.  Krajský  soud  nedovolené  jednání  ve  shodě  dovodil  ze skutečnosti, 
že všichni účastníci rozeslali oznámení o zvýšení cen ve stejný den (26. září 2003), ze značné míry 
razance,  s  jakou  účastníci  postupovali  vůči  svým  odběratelům  při  zvyšování  cen.  Tuto  razanci 
krajský  soud  dovodil  ze  shodného  data  rozeslání  oznámení  svým  odběratelům  a  dále  z toho, 
že  všichni  účastníci  uplatnili  vůči  svým  odběratelům  pohrůžku  zastavením  dodávek.  Tato 
skutečnost sama o sobě nemůže být důvodem pro dovození jednání ve shodě, když pro jednání 
ve stejný okamžik existovaly jiné důvody, než předchozí nedovolené kontakty mezi soutěžiteli. 
Stěžovatel již ve své žalobě podrobně vysvětlil, proč rozeslal své oznámení právě 26. září 2003 
a nikoliv dříve nebo později. Krajský soud se však tímto zdůvodněním v rozsudku nevypořádal.  
 

Ke  koordinační  fázi  jednání  namítá  nesprávné  hodnocení  zápisu  z porady  generálního 
ředitele PENAM ze dne 18. 9. 2003 provedené krajským soudem. S ohledem na situaci na trhu 
bylo  možno  očekávat,  že  OK  REST  (jakožto  leader  na  trhu)  na  tiskové  konferenci  oznámí 
svůj záměr zvýšit ceny a zároveň, že bezprostředně poté k takovému zvýšení skutečně přistoupí. 
Nelze  k  tíži  stěžovatele  argumentovat,  že  pokud  by  nebyl  dán  vysoký  stupeň  očekávání, 
že shodně  budou  postupovat  i  ostatní,  nemohl  by  se  stěžovatel  již  18. září 2003  rozhodnout, 
že 26. září 2003  rozešle  svá  oznámení  o  zvýšení  cen.  Takový  vysoký  stupeň  očekávání  (nikoliv 
však jistotu) však bylo možno dovodit objektivně z aktuální situace na trhu. Stěžovatel odmítá 
jako  irelevantní  argumentaci  krajského  soudu  ohledně  časové  nesouvislosti  mezi  jednáním 
stěžovatele jako reakce na tiskovou konferenci OK REST.  

 
K soudem  tvrzené  existenci  nadstandardních  kontaktů  mezi  stěžovatelem  DELTA 
a OK REST  stěžovatel  uvádí,  že  komunikace  ze  dne  17.  července  2003,  jejímž  obsahem  mělo 
mj. být oslovení „...Ahoj páni divizní..“, ze které krajský soud dovozoval jednání ve shodě, je pro 
prokázání jednání ve shodě zcela nepoužitelná. Jedná se o komunikaci ze dne 17. července 2003, 
tj. 3 měsíce před tím, než mělo k údajnému jednání ve shodě dojít. U uvedené komunikace dále 
zcela absentuje kauzální nexus k jednání, ke kterému mělo dojít od 26. září do 12. listopadu 2003 
(realizační  fáze  jednání  ve  shodě).  Stěžovateli  není  nijak  zřejmé,  co  krajský  soud  odkazem 
na uvedenou  komunikaci  vlastně  dokazuje  (činit  relevantní  závěry  pouze  z  použitého  oslovení 
je nepřípadné).  Konečně  je  pak  nutno  zdůraznit,  že  se  jedná  o komunikaci  mezi  stěžovateli 
DELTA a OK REST. Uvedená komunikace se nijak netýká stěžovatele, který znovu zdůrazňuje, 
že  všechny  znaky  jednání  ve  shodě  je  nutno  prokázat  ve  vztahu  ke  každému  účastníku 
individuálně.  
 

Závěr  krajského  soudu,  který  akceptoval  argumentaci  žalovaného  ohledně  podobnosti 
spočívající  ve  výhrůžce  zastavení  dodávek  v  případě  neakceptování  zvýšení  cen,  považuje 
stěžovatel  za  nesprávný.  V této  souvislosti  odkazuje  na  časovou  i  rozsahovou  rozdílnost  mezi 
chováním stěžovatele a ostatních účastníků, když i krajský soud potvrdil, že pohrůžku ve svých 
oznámeních 26. září 2003 použili pouze stěžovatel DELTA a OK REST, a to vůči všem svým 
odběratelům,  zatímco  stěžovatel  podobnou  pohrůžku  použil  až  v  listopadu  2003,  navíc  pouze 
ve vztahu  k  jednomu  odběrateli  (Ahold).  Stěžovatel  navrhuje  rozsudek  krajského  soudu  zrušit 
a věc vrátit k dalšímu řízení.  
 
 
 

 

5 Afs 7/2011 

II. Vyjádření žalovaného 

 

Ke  kasačním  stížnostem  stěžovatelů  se  vyjádřil  dne  21. 3. 2011  žalovaný.  K tvrzenému 
porušení zásady dvojinstančnosti zdůraznil, že v rámci rozhodování o rozkladu odvolací orgán 
již neprováděl  žádné  další  dokazovaní  ani  nerozšiřoval  skutková  zjištění,  pouze  na  základě 
již dříve získaných podkladů upřesnil časové vymezení posuzovaného deliktu s ohledem na názor 
vyjádřený  v  rozsudku  Nejvyššího  správního  soudu  sp.  zn.  5  Afs  40/2007,  ze  dne  30. 9. 2008. 
Požadavek na opětovné zrušení prvostupňového rozhodnutí Úřadu a vrácení věci k dopracování 
by bylo zbytečným formalismem, který by nijak nešetřil práva účastníků, ale naopak by prodloužil 
délku správního řízení, kterou již tak účastníci ve svých kasačních stížnostech kritizují.  
 

Dle  žalovaného  nemůže  obstát  ani  argument  stěžovatele  PENAM  ohledně  porušení 
§ 90 odst.  1  písm.  c)  správního  řádu,  neboť  toto  ustanovení  zakazuje  změnu  rozhodnutí 
druhoinstančním orgánem pouze potud, pokud by tím některému z účastníků, jemuž je ukládána 
povinnost,  hrozila  újma  z  důvodu  ztráty  možnosti  odvolat  se.  V  konkrétním  rozhodnutí 
však nebyla účastníkům uložena povinnost, pouze byla konstatována jejich vina a plošně snížena 
pokuta o 20 %, z tohoto důvodu vůbec nelze uvažovat o jakémkoliv riziku újmy účastníkům.  
 

Dle  názoru  žalovaného  nedošlo  rozšířením  zjištěného  trvání  soutěžního  deliktu 
o koordinační  část  (18. 9. 2003 - 26. 9. 2003)  v rozkladovém  rozhodnutí  k  vymezení  nového 
soutěžního deliktu, který je prekludován. V souladu se závěry rozsudku sp. zn. 5 Afs 40/2007, 
ze dne  30. 9. 2008  žalovaný  pouze  rozšířil  výrok  rozhodnutí  o  koordinační  fázi  soutěžního 
deliktu, která již byla v předchozím řízení zjištěna a v odůvodnění uvedena. Prekluzi práva udělit 
pokutu  by  mohl  podléhat  pouze  takový  postup  Úřadu,  kdy  by  na  základě  již  dříve  zjištěného 
jednání předseda Úřadu vymezil nový soutěžní delikt.  
 

Argumentace stěžovatelů směřující k tomu, že prekluzivní lhůta dle § 22 odst. 5 ZOHS 
není lhůtou pro zánik odpovědnosti dle § 41 s. ř. s., nepovažuje žalovaný za správnou. Žalovaný 
je  přesvědčen,  že  je-li  v  rámci  řízení  před  Úřadem  zjištěn  a  konstatován  soutěžní  delikt,  pak 
uložení pokuty v sankčním řízení je sankční odpovědností soutěžitele za porušení ZOHS a § 41 
s. ř. s. se na tento případ nutně vztahuje. Pokud by do běhu prekluzivní lhůty bylo započítáváno 
řízení  před  soudem,  pak  by  se  §  22  ZOHS  stal  mrtvým  ustanovením,  neboť  by  účastníkům 
postačilo  iniciovat  soudní  řízení,  dosáhnout  prekluze  a  vyhnout  se  tak  následkům  za  spáchaný 
delikt.  
 

Stěžovatelé  DELTA  a  OK  REST  v  kasačních  stížnostech  namítají  nezákonnost  všech 
důkazů  získaných  Úřadem  v  rámci  místního  šetření.  Žalovaný  v této  souvislosti  zdůrazňuje, 
že Úřad postupoval především podle platného práva a v jeho intencích, a proto nelze považovat 
důkazy  získané  na  základě  místního  šetření  za  nezákonné.  Odkaz  stěžovatelů  na  nález  pléna 
Ústavního  soudu  Pl.  ÚS  3/09  není  pro  konkrétní  situaci  případný.  Ústavní  soud  se  již  také 
vyjádřil k intertemporálním účinkům citovaného nálezu v tom směru, že závěry tohoto nálezu lze 
použít  pouze  ex  nunc  tedy  pouze  na  domovní  prohlídky  nařízené  až  po  účinnosti  uvedeného 
nálezu. Pokud by tedy soud shledal argumentaci stěžovatelů výše citovaným nálezem jako věcně 
případnou,  pak  je  třeba  uzavřít,  že  tento  nález  nelze  použít  na  místní  šetření  provedené 
před 8. 6. 2010.  Dle  žalovaného  taktéž  závěry  nálezu  Ústavního  soudu  sp.  zn.  I.  ÚS  1835/07, 
ze dne 18. 11. 2008 nelze na projednávanou aplikovat, a to pro odlišnou povahu institutu daňové 
kontroly  a místního šetření dle ZOHS.  
 

Stěžovatel  DELTA  shledává  nezákonnost  rozkladového  rozhodnutí  z  důvodu  rozporu 
řízení  o  rozkladu  s  §  152  odst.  2  a  3  správního  řádu,  neboť  předseda  Úřadu  nepředložil 
dodatečně  zaslané  důkazy  a  vyjádření  stěžovatele  rozkladové  komisi  a  rozhodl  o  rozkladu. 

 

5 Afs 7/2011 - 803 

pokračování 
K tomu  žalovaný  uvádí,  že  podklady,  které  stěžovatel  DELTA  dodatečně  předložil,  předseda 
vyhodnotil tak, že nejsou pro rozhodování o rozkladu relevantní, a proto rozhodl o rozkladu sám 
na  základě  předchozího  doporučení  rozkladové  komise.  K  povaze  návrhu  rozkladové  komise 
žalovaný zdůrazňuje, že  rozkladová komise je pouze poradní  orgán předsedy Úřadu a že jejím 
návrhem není předseda Úřadu vázán. Jedná se pouze o jeden z podkladů pro jeho rozhodnutí. 
Žalovaný odkazuje na rozsudek NSS ze dne 21. 10. 2004, č. j. 2 A 11/2002 - 227. Z judikatury 
dovozuje,  že není  nutné,  aby  se  rozkladová  komise  vyjadřovala  ke  každé  listině,  která  byla 
do správního spisu založena. Správní řád jen vyžaduje, aby předseda před vydáním rozhodnutí 
věc nechal rozkladovou komisí projednat. Je pak na uvážení předsedy, zda v konkrétní věci svolá 
rozkladovou komisi opakovaně, aby se vyjádřila k nově založeným listinám do správního spisu. 
Takovou povinnost však nelze předsedovi Úřadu striktně ukládat, neboť by to ve svém důsledku 
mohlo znamenat nemožnost věc rozhodnout, zejména v situaci, kdy by účastníci řízení neustále 
do spisu něco (i zjevně bezpředmětného) doplňovali.  
 

Stěžovatel OK REST považuje rozkladové rozhodnutí za nezákonné z důvodu rozporu 
s § 2 odst. 4 správního řádu. Tuto nezákonnost dovozuje z toho, že Úřad zahájil správní řízení 
pouze s účastníky, ale nikoli s ostatními soutěžiteli, kteří také rozeslali oznámení o zvýšení cen 
v rozmezí od 24. 9. 2003 do 29. 9. 2003. Namítaný § 2 odst. 4 správního řádu uvádí, že správní 
orgán dbá, aby (...) při rozhodování skutkově shodných nebo podobných případů nevznikaly nedůvodné rozdíly. 
Ve  věci  ostatních  soutěžitelů  nebylo  vydáno  žádné  rozhodnutí,  a  tedy  nemohl  vzniknout 
při rozhodování žádný nedůvodný rozdíl. Šetření, které předchází správnímu řízení, provádí Úřad 
z vlastního nebo cizího podnětu. Pokud není podán podnět, pak je pouze na správním uvážení 
Úřadu,  zda  na  základě  získaných  informací  zahájí  šetření  a  zda  následně  na  základě  výsledků 
šetření zahájí správní řízení. Pokud bylo stěžovateli OK REST známo, že na relevantním trhu, 
na kterém působí, dochází k narušení hospodářské soutěže, měl podat Úřadu podnět k šetření. 
Nelze  se  však  ex-post  domáhat  zahájení  řízení  s  ostatními  soutěžiteli,  či  snad  ze  skutečnosti, 
že s ostatními  soutěžiteli  nebylo  zahájeného  správní  řízení,  dovozovat  nezákonnost  rozhodnutí 
v konkrétním správním řízení.  
 

Stěžovatel  DELTA  namítá,  že  krajský  soud  nesprávně  posoudil  jeho  žalobní  námitku, 
že Úřad neaplikoval na jeho případ pozdější, pro něj příznivější právní úpravu. Za tuto pozdější 
příznivější úpravu považuje stěžovatel DELTA čl. 3 nařízení Rady ES č. 1/2003 ve spojení čl. 81 
odst. 1 a čl. 81 odst. 3 Smlouvy o založení ES. Dle přesvědčení žalovaného uvedená komunitární 
úprava  není  o  nic  příznivější  než  použitá  úprava  vnitrostátní.  Uvedená  ustanovení  Smlouvy 
o založení ES pouze definují zakázané dohody (čl. 81 odst. 1 Smlouvy o založení ES), obdobně 
jako  vnitrostátní  soutěžní  právo  (§  3  odst.  1  ZOHS)  a  zákonné  výjimky  ze  zakázaných  dohod 
(čl. 81 odst. 1 Smlouvy o založení ES) obdobně jako je definuje vnitrostátní předpis (§ 3 odst. 4 
ZOHS). Z těchto ustanovení tedy nelze dovodit, že by komunitární soutěžní právo bylo v této 
věci  příznivější  či  že  by  bylo  do  vnitrostátního  práva  nesprávně  implementováno.  Pokud  tedy 
nebylo komunitární právo na správní řízení stěžovatele výslovně aplikováno, pak tím rozhodně 
nemohl být poškozen, neboť komunitární úprava nebyla pro něj příznivější.  
 

K rozsahu  provedeného  dokazování  žalovaný  odkazuje  na 

rozsudek  sp.  zn. 
5 Afs 40/2007,  ze  dne  30. 9. 2008.  Pokud  tedy  Úřad  prokazuje  jednání  ve  vzájemné  shodě, 
pak prokazuje  nejprve  koordinační  fázi,  ve  které  soutěžitelé  odstraňují  nejistotu  o  budoucím 
soutěžním jednání, následnou realizační fázi a kauzální nexus. Soutěžní doktrína pak dovozuje, 
že u  jednání  ve  shodě  je  třeba  prokázat  buď  existenci  kontaktů  mezi  soutěžiteli,  nebo  takové 
jednání  na  trhu,  které  nelze  racionálně  zdůvodnit  jinak,  než  předchozím  kontaktem.  Tímto 
směrem se také ubíralo dokazování a hodnocení důkazů Úřadem i krajským soudem. Vzhledem 
k tomu,  že  všechny  důkazy  byly  již  obsáhle  zhodnoceny  jak  samostatně  tak  ve  vzájemné 

 

5 Afs 7/2011 

souvislosti  v rozkladovém  rozhodnutí  a  opakovaně  v rozsudku,  odkazuje  žalovaný  ohledně 
hodnocení důkazů na odůvodnění rozhodnutí a rozsudku, se kterým se plně ztotožňuje.  
 

Stěžovatelé taktéž brojí také proti výši a způsobu stanovení pokuty za soutěžní delikty. 
Co se  týče  namítané  nesprávnosti  konceptu  zavinění  u  právnické  osoby  z  pohledu  soutěžního 
práva,  žalovaný  shrnuje,  že  se  jedná  o  zákonný  požadavek.  Na  základě  §  22  odst.  2  ZOHS 
Úřad  zkoumá,  zda  k  porušení  soutěžního  práva  ze  strany  soutěžitele  došlo  zaviněně 
či z nedbalosti.  Toto  zjištění  je  následně  použito  při  stanovení  výše  pokuty.  Úřad  i  žalovaný 
v tomto smyslu také jednání účastníků posoudili. K samotným závěrům ohledně zjištění zavinění 
se  předseda  Úřadu  obsáhle  vyjádřil  již  v rozkladovém  rozhodnutí.  Žalovaný  dále  uvádí, 
že koncept zavinění soutěžitele, tedy i právnické osoby, je v soutěžním právu běžně používaný 
a judikaturou  akceptovaný.  Nejvyšší  správní  soud  např.  v  rozsudku  č.  j.  1  Afs  58/2009 - 541 
ze dne  31. 3. 2010  uvádí:  „[228]  V  přihlédnutí  správních  orgánů  k  formě  zavinění  jakožto  k  přitěžující 
okolnosti, tedy přesněji řečeno k okolnosti zvyšující nebezpečnost předmětného deliktu pro společnost, proto nelze 
spatřovat porušení zákona.“  
 

Soutěžitel  OK  REST  namítá,  že  jeho  iniciátorská  role  v  jednání  ve  shodě  nebyla 
dostatečně prokázána, neboť byla prý odvozena pouze z okolnosti, že OK REST uspořádal dne 
25. 9. 2003  tiskovou  konferenci,  přičemž  však  tato  skutečnost  nebyla  posouzena  jako  soutěžní 
delikt.  Z  toho  stěžovatel  OK  REST  dovozuje,  že  zvýšení  pokuty  na  základě  této  přitěžující 
okolnosti není zákonné. K tomu žalovaný uvádí, že pokud krajský soud odkázal na odůvodnění 
v rozkladovém  rozhodnutí,  pak  Úřad  nedovozoval  iniciátorskou  roli  stěžovatele  OK  REST 
z okolnosti,  že  uspořádal  tiskovou  konferenci,  ale  z  toho,  že  již  před  konáním  této  tiskové 
konference dal stěžovatel OK REST ostatním účastníkům k dispozici informace o tom, co bude 
obsahem  tiskové  konference,  jaké  zvýšení  cen  ohlásí  a  že  následující  den  odešle  oznámení 
o zvýšení cen. Iniciátorská role je tedy dovozována z jednání soutěžitele OK REST před konáním 
tiskové konference. Tato skutečnost je ostatně v rozsudku zmíněna.  
 

Stěžovatelé namítají, že stanovení pokuty na základě obratů účastníků za účetní období 
předcházející  prvostupňovému  rozhodnutí  neodpovídá  dikci  ZOHS  konkrétně  §  22  odst.  2 
ZOHS.  Stěžovatelé  dovozují,  že  pokuta  by  se  měla  odvíjet  od  obratu  za  účetní  období 
předcházející  rozhodnutí  v  posledním  stupni.  Požadují  tedy,  aby  předseda  Úřadu  rozhodl 
o pokutě  „v  prvním  stupni“  na  základě  obratu  za  účetní  období  bezprostředně  předcházející 
rozhodnutí  o  rozkladu.  Žalovaný  je  přesvědčen,  že  interpretace  i  aplikace  §  22  odst.  2  ZOHS 
provedená Úřadem i krajským soudem je správná. Naopak interpretace použitá stěžovateli vede 
k několika  aplikačním  problémům,  pro  které  ji  nelze  použít.  Jak  správně  uvedl  krajský  soud, 
pokud by předseda Úřadu v rámci řízení o rozkladu posuzoval hospodářskou situaci soutěžitelů 
nově,  tedy  nikoli  v  rámci  správního  přezkumu,  pak  by  došlo  k  nemožnosti  přezkoumání 
jeho prvostupňového  rozhodnutí  v  části  o  pokutě.  Účastníci  se  tak  paradoxně  domáhají  ztráty 
jedné  instance,  přitom  proti  její  domnělé  ztrátě  v  jiné  části  kasační  stížnosti  (otázka  rozšíření 
období, za něž jim byla pokuta uložena) brojí. Na rozdíl od rozšíření období zakázaného jednání 
o  koordinační  část,  které  stěžovatelé  považují  za  porušení  zásady  dvojinstančnosti, 
které však nemělo vliv na výši pokuty, v případě období rozhodného pro posouzení výše pokuty 
jsou ochotni se posouzení ve dvou instancích vzdát.  
 

Při  přistoupení  na  koncept  předkládaný  stěžovateli,  bylo  by  bylo  nutné  v  rámci 
rozhodování o rozkladu zkoumat aktuální ekonomickou situaci u všech účastníků rozkladového 
řízení před Úřadem, a pokud by se jejich hospodářská situace zlepšila oproti období, ve kterém 
bylo  rozhodováno  v  prvním  stupni,  pak  by  byl  dán  důvod  pro  zvýšení  pokuty.  Tento  výklad 
je však nepřijatelný. V rámci řízení o rozkladu může předseda Úřadu toliko přezkoumat způsob 
výpočtu  pokuty  a  aplikaci  polehčujících  či  přitěžujících  okolností  na  základě  hospodářských 

 

5 Afs 7/2011 - 804 

pokračování 
ukazatelů z období prvostupňového rozhodnutí Úřadu, nikoli však vypočítat pokutu zcela nově. 
Postup, jehož se dožadují stěžovatelé, by mohl nahrávat spekulativním transformacím soutěžitelů, 
kterým  hrozí  pokuta  za  soutěžní  delikt.  Vyvedením  aktiv,  včetně  části  podniku,  která 
se soutěžního deliktu dopustila, mimo soutěžitele do jiné právnické osoby a ponecháním prázdné 
schránky s minimem aktiv by mohl soutěžitel dosáhnout stavu, kdy by v okamžiku rozhodování 
o rozkladu již dříve udělená pokuta několikrát přesahovala aktiva soutěžitele. Má-li pokuta plnit 
svoji  sankční  i  preventivní  funkci  a  v  souladu  se  zásadou,  že  protisoutěžní  jednání  se  nesmí 
vyplácet,  nelze  připustit,  aby  bylo  možno  spekulací  zcela  nebo  z  části  eliminovat  udělenou 
pokutu.  Žalovaný  připouští,  že  transformace  společností  jsou  do  jisté  míry  časově  i  finančně 
náročnou  transakcí,  nicméně  by  tento  postup  v  porovnání  s  udělenou  pokutou  mohl 
pro soutěžitele představovat značnou úsporu.  
 

S  výše  uvedeným  souvisí  námitka  soutěžitelů  DELTA  a  OK  REST,  že  pro  výpočet 
obratu  nelze  použít  jejich  koncernového  obratu,  který  zahrnuje  i  jejich  dceřinou  společnost 
UNITED  BAKERIES  a. s.  Obrat  UNITED  BAKERIES  a.s.,  dceřiné  společnosti  soutěžitelů 
DELTA  a  OK  REST,  byl  zohledněn  pouze  jako  hledisko  pro  výpočet  pokuty  a  to  proto, 
že oba soutěžitelé  do  dceřiné  společnosti  vložili  své  podniky,  které  aktivně  působily  a  působí 
na relevantním trhu, jehož narušení aktivitami stěžovatelů bylo konstatováno. Pokuta však nebyla 
uložena dceřiné společnosti. Udělená pokuta nezasahuje do majetkové sféry dceřiné společnosti 
a nebyl o ni  ex-post rozšířen počet účastníků soutěžního deliktu, jak se snaží dovodit stěžovatel 
DELTA. Úřad také nedovozoval přechod deliktní odpovědnosti na dceřinou společnost. Pokud 
žalovaný  pro  určení  výše  pokuty  vycházel  i  z  obratu  dceřiné  společnosti,  činil  tak  z  důvodu, 
že dceřiná  společnost  převzala  veškeré  aktivity  těchto  soutěžitelů  na  relevantních  trzích.  Nelze 
také přisvědčit stěžovatelům, že je pokuta pro ně likvidační. Pokud je dceřiná společnost jejich 
dceřinou společností, pak poměrně tvoří i aktiva těchto soutěžitelů a soutěžitelé na obratu dceřiné 
společnosti  participují  prostřednictvím  svých  spoluvlastnických  podílů.  Navíc  nelze  připustit 
postup soutěžitelů, kterým vyvedou aktiva související se soutěžním deliktem do jiného subjektu, 
aby  si  tak  snížili  obrat  pro  výpočet  pokuty.  Námitky  stěžovatele  DELTA  ohledně  liknavosti 
Úřadu  s  tímto  správním  řízením  nejsou  namístě,  neboť  to  byli  právě  účastníci,  kteří  podávali 
opravné prostředky a žaloby proti rozhodnutí Úřadu a takto prodlužovali správní řízení. Samotné 
řízení před Úřadem trvalo necelé tři roky.  
 

Žalovaný  považuje  napadený  rozsudek  za  správný  a  zákonný,  jakož  i  řádně  a  precizně 

odůvodněný a navrhuje kasační stížnosti stěžovatelů zamítnout jako nedůvodné. 
 
 

II. a) vyjádření stěžovatelů DELTA a OK REST ze dne 1. 4. 2011 

K tvrzené  zmatečnosti  a  nepřezkoumatelnosti  rozkladového  rozhodnutí  odkazují 
stěžovatelé  na  závěry 
rozhodnutí  Nejvyššího  správního  soudu  ze  dne  25. 8. 2006, 
č. j. 4 As 57/2005 - 64,  ze  dne  24. 8. 2010,  č.  j.  4  Ads  166/2009 – 97  a  ze  dne  21. 2. 2007, 
č. j. 4 Ans 3/2006 - 123.  K námitce  nezákonnosti  místních  šetření  poukazují  na  závěry 
rozhodnutí  ESLP  ve věci  Wieser  a  Bicos  Beteiligungen  GmbH  v.  Rakousko  (stížnost  č.  74336/01) 
ze dne 16. 10. 2007 a rozhodnutí ve věci Iliya Stefanov v. Bulharsko (stížnost č. 65755/0 1) ze dne 
22. 5. 2008.  Ze závěrů  rozhodnutí  pléna  Ústavního  soudu  sp.  zn.  Pl.  ÚS  3/09  stěžovatelé 
dovozují, že nezávislým a nestranným orgánem, který jediný může rozhodovat o vydání příkazu 
k prohlídce obydlí či jiných prostor tak, aby byly naplněny maximy plynoucí z ústavního pořádku 
České republiky a Úmluvy, je dle pléna Ústavního soudu pouze soud. Takovým orgánem není 
a nemůže být z povahy věci Úřad. 

 

 

 

5 Afs 7/2011 

K možnosti  prokázat  protisoutěžní  jednání  na  základě  nepřímých  důkazů  stěžovatelé 
namítají,  že  ačkoliv  krajský  soud  přisvědčil  ve  vztahu  k  pěti  ze  sedmi  nepřímých  důkazů 
 námitkám stěžovatelů o jejich nezákonnosti, nebyla tato skutečnost v rozsudku nijak zohledněna, 
a  to  v  zásadním  rozporu  s  ustálenou  soudní  judikaturou  týkající  se  problematiky  nepřímých 
důkazů  a  úplnosti  řetězce  nepřímých  důkazů.  Stěžovatelé  odkazují  na  rozhodnutí  Nejvyššího 
soudu  ze  dne  24. 3. 1970,  sp.  zn.  7  Tz  84/69,  na  rozhodnutí  Nejvyššího  správního  soudu 
č. j. 2 Afs 13/2005 - 60 ze dne 4. 8. 2005, rozhodnutí sp. zn. 1 As 12/2010 ze dne 31. 3. 2010, 
rozhodnutí  Nejvyšší  soudu  ČR  ze  dne  4. 6. 2008,  sp.  zn.  28  Cdo  1938/2008  a uzavírají, 
že v projednávané  věci  by  musely  nepřímé  důkazy  spolehlivě  a  bez  jakýchkoli  pochybností 
prokazovat všechny znaky skutkové podstaty předmětného deliktu, tj. jak předchozí koordinaci 
jednání vedenou úmyslem odstranit pochybnosti o budoucím postupu soutěžitelů na relevantním 
trhu,  tak  jejich  faktické  koordinované  jednání  na  relevantním  trhu  a  příčinnou  souvislost 
mezi koordinací  a  následným  jednáním,  a  to  vůči  každému  z  účastníků.  Dva  nepřímé  důkazy, 
resp. e-mail ze dne 23. 9. 2003 od D. Č. z PENAM a stejné datum rozeslání oznámení o zvýšení 
cen, nemohou dle názoru stěžovatelů pro prokázání jednání ve vzájemné shodě mezi účastníky v 
intencích výše uvedeného postačovat. Stěžovatelé jsou toho názoru, že zpochybněním minimálně 
pěti ze sedmi nepřímých důkazů, na kterých založil žalovaný rozkladové rozhodnutí, krajský soud 
řetězec nepřímých důkazů nutně narušil natolik, že nelze konstatovat, že nějaký ucelený řetězec 
nepřímých  důkazů  existuje.  Vzhledem  k  neexistenci  přímých  důkazů  a  vzhledem  k  (výše 
popsanému)  zásadnímu  narušení  řetězce  nepřímých  důkazů,  na  němž  Úřad  rozkladové 
rozhodnutí založil, je nutné konstatovat, že Úřad své důkazní břemeno neunesl a stěžovatelům 
jednání  ve  vzájemné  shodě  neprokázal.  V rozporu  se  závěry  rozhodnutí  Nejvyššího  správního 
soudu  ze  dne  25. 1. 2006,  č. j. 7 A 59/2002 - 47,  krajský  soud  nahradil  hodnocení  důkazů 
provedené  žalovanými  správními  orgány.  Učinil  tak  ve  vztahu  k  zápisu  z porady  generálního 
ředitele  PENAM  ze  dne  18. 9. 2003,  k  obsahové  podobnosti  oznámení o zdražení,  k  rychlosti 
přecenění,  k  svědecké  výpovědi  zástupců  JULIUS  MEINL  či k přeposlanému  e-mailu  „Fw: 
Ahold -analýza změn ceny marží“ ze dne 10. 11. 2003.  
 

Námitku  porušení  zásady  dvouinstančnosti  rozhodování  spočívající  v rozšíření  doby 
trvání  deliktního  jednání  doplňují  stěžovatelé  odkazem  na  rozhodnutí  rozšířeného  senátu 
Nejvyššího správního soudu ze dne 15. 1. 2008, č. j. 2 As 34/2006 - 73. Mají za to, že vymezení 
období,  v  jakém  došlo  k  deliktnímu  jednání,  a  konkrétní  časové  vymezení  jednotlivých  fází 
jednání  ve  vzájemné  shodě,  je  pro  řádné  určení  totožnosti  skutku  nezbytné.  Pokud  dospěl 
předseda Úřadu v rozkladovém rozhodnutí k závěru, že orgán prvního stupně dostatečně skutek 
ve  výroku  svého  rozhodnutí  neurčil,  když  nerozlišil  jednotlivé  fáze  deliktního  jednání,  a  navíc, 
že ve výroku svého rozhodnutí určil skutek jinak, než jak měl být dle předsedy Úřadu určen, měl 
prvostupňové rozhodnutí zrušit a věc vrátit správnímu orgánu prvního stupně k dalšímu řízení 
o takto jinak určeném skutku. Jedině takový postup by odpovídal i původnímu názoru krajského 
soudu  vyjádřeném  v  rozsudku  č.  j.  31  Ca  58/2005 - 105  vydaném  v  předmětné  věci  dne 
24. 8. 2006, kterým krajský soud zrušil původní rozhodnutí žalovaného ve věci. 
 

Ke  konceptu 

jednání  ve  vzájemné  shodě  poukazují  stěžovatelé  na  skutečnost, 
že pro jednání  ve  vzájemné  shodě  není  zásadním  znakem  pouhá  „shoda  vůle“,  ale „reciprocita 
kontaktu“. Generální advokát ve věci Wood Pulp (viz rozsudek Evropského soudního dvora Wood 
Pulp ve spojených případech C 89, 104, 114, 116-17 a 125-29/81 [1993] ECR 1-1307) po rozboru 
relevantní  judikatury  v  tomto  ohledu  uvedl,  že  sladění  vyžaduje  z  povahy  věci  reciprocitu 
komunikace mezi soutěžiteli. Článek 81 Smlouvy o založení ES, stejně jako § 3 ZOHS, tedy nelze 
aplikovat  na  jednostranné  jednání  podniků.  Na  základě  uvedeného  generální  advokát  posléze 
definoval  jednání  ve  vzájemné  shodě  jako  „reciproční  komunikaci  mezi  soutěžiteli  s  cílem  poskytnout 
si navzájem  ujištění  ohledně  jejich  [budoucího]  chování  na  trhu“,  přičemž  však  přidal  ještě  podmínku, 
že „vědomost  soutěžitelů  o  chování  ostatních vyplývá z komunikací mezi nimi a nikoliv prostě z monitoringu 

 

5 Afs 7/2011 - 805 

pokračování 
trhu“.  Existenci  předchozí  reciproční  komunikace  mezi  stěžovateli,  jakož  i  mezi  každým 
ze stěžovatelů a společností PENAM, Úřad ničím neprokázal.  
 

Dle  stěžovatelů  žalovaný  nepostupoval  v souladu  se  závazným  právním  názorem 
zrušujícího  rozsudku  krajského  soudu  č.  j.  31  Ca  58/2005 - 105  vydaného  v  předmětné  věci 
dne 24. 8. 2006,  v  němž  krajský  soud  uvedl,  že  by  se  měl  Úřad  v  rámci  dalšího  přezkumu 
jednání  stěžovatelů  zaměřit  na  skutečnosti,  „kteří  soutěžitelé  společně  svůj  postup  koordinovali, 
zda jsou to tíž soutěžitelé,  kteří  pak  (od  26. 9. 2003)  shodně  na  trhu  postupovali,  proč  případně  ve  shodě 
nejednali  od  nich  odlišní  soutěžitelé,  nakolik  bylo  jednání  výsledkem  předchozí  koordinace  a  nakolik  právně 
nezávadného paralelismu, zda skutečně byli v kontaktu jak oba žalobci, tak osoba zúčastněná na řízení apod.“. 
Žalovaný  citovaný  právní  názor  v  rozkladovém  rozhodnutí  nerespektoval,  neboť  nezkoumal 
ani nevysvětlil, proč případně ve shodě nejednali i další soutěžitelé, kteří oznámili zdražení svých 
výrobků  ve  zcela  shodné  době  a  ze  stejných  důvodů,  jako  stěžovatelé,  kupříkladu  společnost 
Michelské  pekárny,  která  oznámení  o  zvýšení  svých  cen  rozeslala  téhož  dne  jako stěžovatelé. 
Nezahrnutí subjektu, který se choval totožně jako stěžovatelé a jehož jednání vykazovalo totožné 
znaky  Úřadem  dovozovaného  jednání  ve  vzájemné  shodě,  mezi  účastníky  řízení,  ve  kterém  je 
toto jednání posuzováno, by totiž bylo nutné považovat za nepřijatelnou diskriminaci a arbitrární 
volbu postihovaných osob.  
 

K námitce  nesprávnosti  posouzení  povahy  jednání  stěžovatelé  odkazují  na  rozhodnutí 
Nejvyššího  správního  soudu  ze  dne  9. 2. 2005,  č.  j.  2  A  18/2002 - 58.  Úřad  dle  stěžovatelů 
nepřípustně rozšířil rozsah a aplikaci § 3 odst. 2 písm. a) ZOHS i na dohody (bez ohledu na to, 
že existenci  žádné  takové  dohody  ve  vztahu  ke  stěžovatelům  neprokázal),  jejímž  údajným 
předmětem ani údajným důsledkem nebylo vytvoření umělých cen. Správné posouzení a zařazení 
posuzovaného jednání ze strany Úřadu je přitom naprosto stěžejní z hlediska jeho následné další 
kvalifikace.  Krajský  soud  dle  stěžovatelů  pochybil,  pokud  neposoudil  rozkladové  rozhodnutí 
jako nepřezkoumatelné  a  nezrušil  je,  a  to  přesto,  že  dospěl  v  rozsudku  k  závěru,  že  Úřad 
nezohlednil při uložení pokuty všechna zákonem stanovená hlediska. Např. ve vztahu k hledisku 
případného opakování krajský soud uvedl, že pokud Úřad dovodil, že není třeba při určení výše 
pokuty  zohledňovat  skutečnost,  že  se  stěžovatelé  žádného  jednání  ve  vzájemné  shodě  dosud 
nedopustili,  „nejde  o  konstatování  správné“.  Rovněž  k  závažnosti  deliktu  Úřad  neprovedl  žádná 
relevantní zjištění. Co se týká délky trvání deliktu, na rozdíl od orgánu prvního stupně žalovaný 
dovodil,  že  se  jednalo  o  krátkodobé  porušení  zákona  a  následně  pokutu  bez dalšího  snížil, 
aniž by však dostatečně konkrétně a určitě vysvětlil, proč přistoupil ke snížení pokuty právě o jím 
stanovenou  částku.  K otázce  zavinění  mají  stěžovatelé  za  to,  že  jej  Úřad  neprokázal,  pouze 
presumoval.  Odkazují  na  závěry  rozsudku  Nejvyššího  správního  soudu  v  rozhodnutí  ze  dne 
31. 3. 2010, č. j. 1 Afs 58/2009 - 541.  
 

Ve vztahu k zohlednění obratu společnosti UNITED BAKERIES a. s. při určení výše jim 
uložených pokut dle stěžovatelů jak žalovaný tak krajský soud zcela nepřípustně dezinterpretovali 
komunitární  judikaturu.  Z odkazovaných  rozhodnutí  Soudu  prvního  stupně  (prvního  senátu) 
ze dne 10. 3. 1992 ve věci T-l1/89, Shell International Chemical Company Ltd v. Komise i rozhodnutí 
ze dne 14. 5. 1998 ve věci T-352/94, Mo och Domsjö AB v. Komise, dle stěžovatelů vyplývá, že dle 
komunitárního  přístupu  sice  může  být  mateřská  společnost  činěna  odpovědnou  za  jednání 
své dceřiné společnosti, ovšem jedině za předpokladu, že přispěla k porušení soutěžněprávních 
předpisů. O takový případ se však v projednávané věci nejedná.  
 

Porušení  zásady 

stěžovatelé 
jak ve způsobu  výpočtu  pokuty  na  základě  tzv.  „profitu“,  tak  ve  výši  uložených  pokut, 
které jsou nepřiměřeně  vysoké  a  diskriminační.  Pokuta  ve  výši  1,31  %  z  obratu  za  rok  2003 
je ve srovnání  s  pokutami  udělenými  Úřadem  v  jiných  rozhodnutích  týkajících  se  zakázaných 

rovnosti  a  předvídatelnosti 

rozhodování 

spatřují 

 

5 Afs 7/2011 

dohod  mezi  soutěžiteli  zcela  bezprecedentní.  Na  podporu  svého  názoru  stěžovatelé  odkazují 
na jiná, dle jejich názoru obdobná správní řízení vedená Úřadem a na výše pokut tam uložených. 
Dle  stěžovatelů  navíc  Úřad  v  rozporu  se  svou  běžnou  rozhodovací  praxí  nezkoumal  skutečný 
dopad  údajně  protisoutěžního  jednání  stěžovatelů  na  relevantní  trh  a  na  spotřebitele  a  pokutu 
stanovil na základě nesprávně stanovených tržních podílů stěžovatelů, a to přesto, že závažnost 
porušování  ZOHS  (včetně  dopadů  na  trh)  je  jedním  ze  zákonných  kritérií,  k  nimž  je  Úřad 
při ukládání pokuty povinen ze zákona přihlížet.  
 
 

II. b) replika stěžovatelů DELTA a OK REST ze dne 14. 7. 2011 

K  vyjádření  žalovaného  podali  stěžovatelé  DELTA  a  OK  REST  repliku.  Jsou  toho 
názoru,  že  argumenty  žalovaného  uvedené  v  jeho  vyjádření  nezpochybňují  opodstatněnost 
jejich námitek. K některým zásadním námitkám stěžovatelů se žalovaný ani nevyjádřil.  To se týká 
například námitky poukazující na naprostý rozpad (již dříve  neuceleného) „řetězce“  nepřímých 
důkazů,  a  tedy  na  naprosto  nedostatečné  prokázání  spáchání  správního  deliktu.  Argumentaci 
žalovaného  ve  vztahu  k  námitce  stěžovatelů  týkající  se  porušení  zásady  dvouinstančnosti 
shledávají nepřípadnou. Dle jejich názoru změna prvostupňového rozhodnutí učiněná v druhém 
stupni  řízení  zasáhla  samotnou  podstatu,  o  které  bylo  rozhodováno,  a to samotné  protiprávní 
jednání.  Rozkladovým  rozhodnutím  navíc  došlo  i  ke  změně  právní  kvalifikace  ve  výroku 
popsaného jednání. S odkazem na závěry rozsudku Městského soudu v Praze ze dne 9. 2. 2010, 
č. j.  10  Ca  33/2008 – 66,  stěžovatelé  namítají,  že  pokud  odvolací  orgán  dospěje  ve  správním 
řízení  k  závěru,  že  je  třeba  odlišně  vymezit  posuzované  jednání  (tj.  změnit  ve výroku  popsaný 
skutkový  stav)  nebo  že  je  třeba  toto  jednání  jinak  právně  kvalifikovat,  nemůže  napadené 
rozhodnutí  změnit,  ale  musí  je  vždy  zrušit  a  vrátit  prvostupňovému  správnímu  orgánu.  Pouze 
takový postup mohl stěžovatelům zaručit zachování všech jejich procesních práv. Za nesprávnou 
považují stěžovatelé i tu část vyjádření žalovaného, ve které žalovaný popřel porušení § 90 odst. 1 
písm.  c)  správního  řádu  a  dovodil,  že  rozkladovým  rozhodnutím  nebyla  stěžovatelům  uložena 
povinnost,  ale  byla  jím  toliko  konstatována  jejich  vina  a  snížena  pokuta.    K nesprávnému 
vymezení  doby  trvání  protisoutěžního  jednání  stěžovatelé  namítají,  že v období  od  26. 9. 2003, 
tedy po oznámení zvýšených cen, již však mezi stěžovateli k žádným údajným kontaktům, které 
by mohly být posouzeny jako jednání ve vzájemné shodě za účelem realizace zvýšení cen, dojít 
nemohlo, když ceny byly k tomuto dni již zvýšeny. Sám Úřad tedy vymezil v řízení posuzované 
jednání takovým způsobem, že je závěr o tom, že by toto konkrétní stíhané jednání mohlo být 
jednáním  ve  vzájemné  shodě,  vyloučen.  Tato  situace  nemohla  být  zhojena  změnou 
prvostupňového rozhodnutí v řízení o rozkladech stěžovatelů jiným vymezením doby, ve které 
mělo k deliktnímu jednání dojít. Nešlo totiž o opravu doby, ve které mělo docházet k Úřadem 
ve výroku prvostupňového rozhodnutí popsanému (realizačnímu) jednání, ale o rozšíření údajně 
protiprávního  jednání  o  zcela  nové  (koordinační)  jednání.  Za  takové  jednání  však  již  nebylo 
možné stěžovatele ke dni vydání rozkladového rozhodnutí stíhat a sankcionovat, neboť lhůta pro 
uložení sankce za toto jednání ve smyslu § 22 odst. 5 ZOHS již uplynula. Úřad se ve vyjádření 
k nezákonnosti  místních  šetření  snažil  svůj  postup  omluvit  tím,  že postupoval  podle  platného 
práva. Tak tomu však nebylo. Platným právem je třeba rozumět nejen ZOHS, ale též předpisy 
vyšší  právní  síly,  zejména  Listinu  základních  práv  a  svobod  i Evropskou  úmluvu  o  lidských 
právech  a  základních  svobodách.  Úřad  dále  argumentuje  údajnou  nepřípadností  stěžovatelem 
citované judikatury Ústavního soudu, která se týká jen fyzických osob. Ve smyslu ustálené soudní 
praxe  je  třeba  uvedenou  judikaturu  aplikovat  i  z  důvodu  ochrany  fyzických  osob  pracujících 
v prostorách  stěžovatelů.  Tuto  ochranu  lze  totiž  v  případech,  jako je ten  předmětný,  realizovat 
více  méně  právě  jen  prostřednictvím  zajištění  práva  právnických  osob  na  soukromí  (jak  totiž 
judikuje  Ústavní  soud,  soukromý  a  pracovní  život  jednotlivců  se  neoddělitelně  prolíná). 
Nepřípadné  jsou  naopak  odkazy  Úřadu  na  judikaturu  Ústavního  soudu  z  roku  2001.  Zde 

 

 

5 Afs 7/2011 - 806 

pokračování 
vyslovené názory na ochranu obydlí a soukromí byly již v současné době překonány, a to nejen 
výše citovanou aktuální rozhodovací praxí pléna Ústavního soudu, ale zejména rozhodovací praxi 
Evropského  soudu  pro  lidská  práva,  na  kterou  Ústavní  soud  v nálezu  Pl.  ÚS  3/09  navázal. 
Stěžovatelé  navíc  své  námitky  týkající  se  rozporu  způsobu  provedení  místních  šetření  v  jejich 
prostorách  s  jejich  právem  zakotveným  v  čl.  8  Úmluvy  opírali  nejen  o  judikaturu  Ústavního 
soudu, ale zejména o judikaturu ESLP jakožto orgánu povolaného k výkladu Úmluvy, zejména 
o rozhodnutí  ESLP  ve  věci  Société  Colas  Est  a  další  v.  Francie  (stížnost  č.  37971/97)  ze  dne 
16. 7. 2002.  V  uvedeném  rozhodnutí  se  ESLP  vyjadřoval  k  prakticky  zcela  totožné  situaci, 
tj. k situaci,  kdy  došlo  k  provedení  místního  šetření  v  prostorách  právnické  osoby  bez 
předchozího  soudního  povolení.  Uvedený  postup  i  vůči  právnické  osobě  označil  ESLP 
za  rozporný  s  právy  této  osoby  zakotvenými  v  Úmluvě.  Vzhledem  k  tomu,  že  uvedené 
rozhodnutí  bylo  vydáno  v  roce  2002,  tj.  před  provedením  místních  šetření  u  stěžovatelů,  měl 
Úřad vůči stěžovatelům postupovat v souladu se závěry zde vyslovenými a jejich právo na obydlí 
a na soukromí respektovat. Nemůže se tedy nyní zbavit odpovědnosti za svůj protiústavní postup 
odkazem  na  pozdější  datum  vydání  nálezu  Pl.  ÚS  3/09,  jak  se  o  to  ve  svém  vyjádření  snaží. 
Za zcela  lichou  považují  stěžovatelé  argumentaci  žalovaného  nepřípadností  nálezu  Ústavního 
soudu ze dne 18. 11. 2008, sp. zn. I. ÚS 1835/07 na projednávanou věc. Jak vyplývá ze závěrů 
citovaného  nálezu,  Ústavní  soud  považuje  za  zcela  jednoznačné,  že v trestním  (a  tedy  nutně 
i deliktním)  řízení  musí  mít  orgány  zasahující  do  soukromé  sféry  účastníků  řízení  konkrétní 
důvody, pro které tak činí, nikoli pouze všeobecný důvod, že jsou takovou pravomocí ze zákona 
formálně  nadány.  Dle  stěžovatelů  není  důvodu  lišit  mezi soutěžiteli  fyzickými  a  právnickými 
osobami.  Stěžovatelé  setrvávají  na  názoru,  že  rozkladové  rozhodnutí  bylo  vydáno  na  základě 
návrhu  rozkladové  komise,  vypracovaného  bez  znalosti  veškerých  námitek  stěžovatelů  a bez 
toho,  že  by  rozkladová  komise  měla  možnost  seznámit  se  se  všemi  podklady  zařazenými 
do správního spisu a je tedy nezákonné.  S výkladem § 2 odst. 4 správního řádu, jak jej provedl 
žalovaný  ve  vyjádření,  jehož porušení  se  měl  dle  mínění  stěžovatelů  Úřad  dopustit  tím, 
že nezahájil  správní  řízení  se všemi  soutěžiteli,  kteří  rozeslali  oznámení  o  zvýšení  cen  svým 
dodavatelům ve stejné době a ze stejných důvodů jako stěžovatelé, stěžovatelé nesouhlasí. Má-li 
správní  orgán  dbát  na  to,  aby při  rozhodování  skutkově  shodných  nebo  podobných  případů 
nevznikaly nedůvodné rozdíly, nemůže se na základě totožných zjištění a za obdobných okolností 
rozhodnout,  že  s  určitým  soutěžitelem  správní  deliktní  řízení  zahájí,  zatímco  s  jiným  nikoli. 
Stěžovatelé  setrvávají  na  názoru,  že  Úřad  nezohlednil  pozdější  příznivější  komunitární  právní 
úpravu.  Přestože  stěžovatel  DELTA  argumentoval  rozhodnutím  Evropského  soudního  dvora 
ve věci Wood Pulp, ze kterého vyplývá, že by jednání stěžovatelů nebylo považováno za rozporné 
s  článkem  81  odst.  1  Smlouvy  o  založení  ES,  žalovaný  se  s tímto  nevypořádal.  Krajský  soud 
opomněl  v  rozsudku 
jeho  rozhodnutí  zcela 
nepřezkoumatelné. Dle stěžovatelů Úřad neprokázal protisoutěžní efekt jednání stěžovatelů. Ten 
měl dle jeho spekulací spočívat v údajně rychlejší realizaci zvýšení cen. Z vlastních skutkových 
zjištění  Úřadu  však  vyplynulo,  že  k  takovému  efektu  na  relevantním  trhu  v  důsledku  jednání 
stěžovatelů  ve  skutečnosti  nedošlo.  Stěžovatelé  tedy  opakují,  že  Úřad  zcela  nedostatečně 
a neúplně  posoudil  jednání  stěžovatelů  a  o  vině  stěžovatelů  rozhodoval  na  základě  naprosto 
nedostatečně  zjištěného  a  neprokázaného  skutkového  stavu.  Stěžovatelé  nesouhlasí  s tvrzením 
žalovaného,  dle  kterého  se  ve  vztahu  k  zavinění  předseda  Úřadu  v  rozkladovém  rozhodnutí 
obsáhle  vyjádřil.  Ze  žádného  z  důkazů,  o které se žalovaný  v  rozkladovém  rozhodnutí  opřel 
a které  nebyly  posouzeny  krajským  soudem  jako  nezákonné  či  neprůkazné,  nevyplývá  ani 
protiprávní  jednání  stěžovatelů,  natož  pak  jejich  vědomost  ohledně  toho,  že  by  jejich  jednání 
mohlo  zasáhnout  hospodářskou  soutěž  na relevantním  trhu,  či  jejich  záměr  soutěž  zasáhnout. 
Co se týče údajně iniciátorské role stěžovatele OK REST, Úřad nepředložil žádný důkaz, kterým 
by bylo prokázáno, že stěžovatel OK REST činil vůči ostatním účastníkům řízení jakékoli kroky, 
že  by  z  jeho  strany  došla  ostatním  účastníkům  řízení  jakákoli  zakázaná  informace,  nebylo 
ani prokázáno,  že  by  ostatní  účastníci  řízení  disponovali  znalostí  toho,  jak  hodlá  stěžovatel 

tuto  skutečnost  zohlednit,  a  proto 

je 

 

5 Afs 7/2011 

se  ve 

trestání 

totiž  není 

subjektu.  Žalovaný 

likvidační  výši.  Účelem  správního 

OK REST při realizaci zvýšení svých cen postupovat či jaké zvýšení cen stěžovatel OK REST 
na  tiskové  konferenci  ohlásí.  V  právním  státu  je  naprosto  nepřípustné,  aby  na  základě 
tak chabých důkazů a na základě tak slabě zjištěného skutkového stavu, byla jakémukoli subjektu 
uložena pokuta v řádech milionů korun. Stěžovatelé odmítají i argumentaci žalovaného týkající 
se období  rozhodného  pro stanovení  výše  pokuty.  Vzhledem  k  tomu,  že  termínem  „uložení 
pokuty“  se  standardně  rozumí  vznik  platební  povinnosti  na  základě  pravomocného  správního 
rozhodnutí,  je  čistým  obratem  dosaženým  za  poslední  účetní  období  dle  §  22  odst.  2  ZOHS 
nutno  rozumět  obrat  za účetní  období  před  vydáním  pravomocného  rozhodnutí  ve  věci. 
Ustanovení § 22 odst. 2 ZOHS je nutné vykládat nikoli k ochraně Úřadu v situaci, kdy bude jím 
vedené řízení trvat několik let (jako v případě stěžovatelů), ale k ochraně stěžovatelů před tím, 
aby  v  důsledku  změny  výše  obratu  nebyla  následně  zasažena  jejich  ekonomická  podstata 
uložením  pokuty  v 
likvidace 
sankcionovaného 
svém  vyjádření  pokouší  ospravedlnit 
neospravedlnitelnou  skutečnost,  že ve  výši  pokuty  uložené  stěžovatelům  zohlednil  nikoli  jejich 
obrat, tedy obrat subjektů, kterým pokutu ukládal, ale obrat společnosti UNITED BAKERIES. 
Stěžovatelé  s argumentací  žalovaného  nesouhlasí  a  setrvávají  na  stanovisku,  že  žalovaný 
považoval  UNITED  BAKERIES  za  trestaného  soutěžitele.  Stěžovatelé  jsou  toho  názoru, 
že nelze jinak vymezit pojem „soutěžitel“ pro účely konstatování viny za spáchání protisoutěžního 
deliktu  a  jinak  pro  účely  potrestání,  přitom  z odkazované  komunitární  praxe  uváděné  Úřadem 
a krajským soudem jednoznačně vyplývá, že jedna společnost (vesměs mateřská) sice může být 
činěna  odpovědnou  za  jednání  jiné  společnosti  (vesměs  dceřiné),  ovšem  za  předpokladu, 
že přispěla  k  porušení  soutěžněprávních  předpisů,  tj.  že  existuje  vztah  postiženého  subjektu 
k jednajícímu subjektu v době protisoutěžního jednání. O takový případ se však v předmětné věci 
nejedná.  Stěžovatelé  rozporují  tvrzení  žalovaného  o  tom,  že  udělená  pokuta  nezasahuje 
do majetkové  sféry  UNITED  BAKERIES.  Pokud  ovšem  nebylo  záměrem  Úřadu  postihnout 
pokutou,  v  jejíž  výši  je  zohledněn  obrat  UNITED  BAKERIES,  majetkovou  sféru  UNITED 
BAKERIES,  pak  je  pokuta  jednoznačně  pro  stěžovatele  likvidační.  Jejich  vlastní  obraty  na její 
úhradu naprosto nemohou postačit, a to ani v situaci, kdy tvoří UNITED BAKERIES jakožto 
dceřiná  společnost  stěžovatelů  aktiva  stěžovatelů.  Stěžovatele  nelze  vinit  z  toho,  že by se chtěli 
převodem  části  podniku  vyhnout  postihu  za  jednání  posuzované  Úřadem.  K převodu  části 
podniku ze stěžovatelů na UNITED BAKERIES došlo až po více než třech letech od zahájení 
správního řízení. 
 
 

III. Rekapitulace správního a soudního řízení 

 
Dne 19. 11. 2003 zahájil Úřad z vlastního podnětu ve vztahu k soutěžitelům správní řízení 
ve  věci  možného  porušení  §  3  odst.  1  ZOHS.  V uděleném  poučení  byli  soutěžitelé  seznámeni 
s tím,  že  Úřad  je  oprávněn  vyžadovat  od  soutěžitelů  podklady  a  informace  potřebné  pro  svoji 
činnost  a  prověřovat  jejich  úplnost,  pravdivost  a  správnost.  K tomuto  účelu  jsou  zaměstnanci 
Úřadu oprávněni vstupovat na pozemky, do všech objektů, místností a dopravních prostředků, 
které  jsou  místem  prověřování,  nahlížet  do  obchodních  knih  a  jiných  obchodních  záznamů, 
pořizovat z nich výpisy a na místě požadovat ústní vysvětlení. Současně byli soutěžitelé poučení 
o právních  následcích  neposkytnutí  součinnosti,  jakož  i  o  tom,  že  mohou  označit  skutečnosti, 
které  jsou  obsahem  poskytnutých  podkladů  nebo  informací  zcela  nebo  zčásti  (s  výjimkou 
veřejných listin) za své obchodní tajemství. 
 

Z protokolu  o  průběhu  šetření  o  převzetí  podkladů  a  informací  a  poskytnutí  ústního 
vysvětlení  provedeného  Úřadem  podle  §  21  odst.  4  ZOHS  ze  dne  19. 11. 2003  u  společnosti 
PENAM vyplývá, že účastník řízení byl řádně poučen o svých právech a povinnostech;  jednání 

 

 

5 Afs 7/2011 - 807 

pokračování 
se  účastnil  generální  ředitel  PENAM  (Brno,  Cejl),  obchodní  ředitel  a  asistentka  generálního 
ředitele.  Pracovníkům  Úřadu  bylo  umožněno  nahlédnout  do  e-mailové  korespondence,  dále 
převzali  z počítače  vytištěné  kopie  v protokole  (str.  2  –  4)  specifikovaných  dokumentů. 
Z protokolu  o  průběhu  šetření  z téhož  dne  u  společnosti  DELTA  (Brno,  Bohunická)  vyplývá 
poučení o právech a povinnostech, za společnost se jednání účastnil vedoucí finančního odboru 
a právník  společnosti.  Při  jednání  vedoucí  finančního  odboru  prohlásil,  že  v současné  době 
nejsou ve společnosti přítomni předseda, místopředseda ani člen představenstva, obchodní ředitel 
ani  finanční  ředitel;  nemá  v dispozici  zápisy  z jednání  představenstva  společnosti,  porad 
a k takovým dokumentům nemá ani přístup; pokud jde o ceníky, ani tyto nemá v dispozici, neboť 
je  má  zřejmě  obchodní  ředitel.  Dále  se  v protokole  uvádí,  že  na  sekretariátu  není  k dispozici 
obchodní korespondence společnosti za rok 2003. Zástupcům Úřadu bylo umožněno nahlédnout 
do knihy došlé pošty za období od 18. 7. 2003 do dne šetření. Téhož dne bylo provedeno stejné 
šetření  v provozovně  DELTA  (Praha,  Vysočany);  účastni  byli  ředitel  rozvoje  a  marketingu, 
výkonný  ředitel  DELTA,  ředitelka  personálního  oddělení,  ředitelka  právního  úseku.  Pracovníci 
Úřadu  vysvětlili  předmět  správního  řízení,  uvedli  důvod  šetření  na  pracovišti  v Praze  i  účel 
šetření;  byla  sdělena  poučení  o  právech  a  povinnostech.  Z protokolu  (str.  2  –  3)  vyplývá, 
že nebylo  Úřadu  umožněno  nahlédnout  do  korespondence,  která  byla  dle  názoru  výkonného 
ředitele soukromá, jmenovaný odmítl umožnit prověření jeho mailové korespondence. Protokol 
obsahuje  seznam  7  písemností,  které  byly  Úřadu  předány;  následně  byly  dvě  písemnosti 
svémocně  ředitelem  marketingu  zabaveny  s tím,  že  se  jedná  o  soukromou  korespondenci; 
z vyjádření ředitelky právního úseku vyplývá nesouhlas s postupem Úřadu při provádění šetření. 
U společnosti ODKOLEK (Praha)  bylo provedeno šetření  za přítomnosti generálního ředitele 
a jeho  asistentky,  zaměstnancům  Úřadu  bylo  umožněno  nahlédnout  do  korespondence 
generálního  ředitele  a  obchodního  ředitele  a  do  ostatních  podkladů  týkajících  se  odběratelsko-
dodavatelských  vztahů.  Při  šetření  byly  převzaty  fotokopie  dokladů  1  -  56  identifikovaných 
na str. 2 – 4 protokolu. 

  
Rozhodnutím  č. j.  S 233/03-2050/04  –  ORP,  ze  dne  19. 3. 2004  (dále  též  „první 
prvostupňové rozhodnutí“), Úřad v prvním stupni rozhodl, že stěžovatelé DELTA, OK REST 
a PENAM  porušili  §  3  odst.  1  zákona  ZOHS  tím,  že  prokazatelně  v období  od  26. 9. 2003 
přinejmenším  do  12. 11. 2003 
jednali  ve  vzájemné  shodě  při  určování  prodejních  cen 
pekárenských  výrobků.  Tímto  jednáním  účastníci  řízení  narušili  hospodářskou  soutěž  na  trhu 
čerstvého běžného pečiva a na trhu čerstvého cukrářského pečiva a dále stěžovatelé OK REST 
a PENAM  ve  shodném  časovém  období  narušili  hospodářskou  soutěž  na  trhu  trvanlivého 
sladkého  pečiva  a  čerstvého  cukrářského  pečiva.  Za toto  protisoutěžní  jednání  byla  všem 
účastníkům  řízení  uložena  pokuta,  a  to  stěžovateli  DELTA  ve  výši  55 000 000 Kč,  stěžovateli 
OK REST ve výši 35 000 000 Kč a stěžovateli PENAM ve výši 30 000 000 Kč. 
 

Proti  prvnímu  prvostupňovému  rozhodnutí  podali  všichni  stěžovatelé  samostatné 
rozklady,  o  nichž   rozhodl  žalovaný  rozhodnutím  ze  dne  11. 5. 2005,  č.j.  R  20,  21,  22/2004 
(dále též  „první  rozhodnutí  o  rozkladech“)  tak,  že  potvrdil  výroky  prvního  prvostupňového 
rozhodnutí  týkající  se  deklarování  porušení  §  3  odst.  1  ZOHS,  bodem  2.  prvního  rozhodnutí 
o rozkladech  zrušil  výrok  prvního  prvostupňového  rozhodnutí  týkajícího  se  uložených  pokut 
a věc vrátil prvostupňovému orgánu k dalšímu řízení.  
 

První  rozhodnutí  o  rozkladech  bylo  napadeno  žalobami  stěžovatelů  DELTA 
a OK REST.  Stěžovatel  PENAM  byl  v řízení  před  krajským  soudem  osobou  zúčastněnou 
na řízení. O žalobách rozhodl krajský soud rozsudkem ze dne 24. 8. 2006, č. j. 31 Ca 58/2005 -
105  (dále  též  „rozsudek  o  vině“)  tak,  že  první  rozhodnutí  o  rozkladech  v části  týkající 
se potvrzení  prvostupňových  výroků  o  vině  bylo  zrušeno  a  věc  byla  vrácena  žalovanému 

 

5 Afs 7/2011 

k dalšímu  řízení.  Žalovaný  proti  tomuto  rozsudku  o  vině  podal  kasační  stížnost,  která  byla 
Nejvyšším správním soudem zamítnuta rozsudkem ze dne 30. 9. 2008, č. j. 5 Afs 40/2007 - 204 . 

 
Úřad vydal dne 18. 7. 2005 jako správní orgán prvního stupně rozhodnutí č. j. S 233/03-
4350/05-OOHS  (dále  též  „druhé  prvostupňové  rozhodnutí“),  jímž  znovu  rozhodl  o  pokutách 
ukládaných stěžovatelům. Proti druhému prvostupňovému rozhodnutí podali všichni stěžovatelé 
rozklady,  o  nichž   rozhodl  žalovaný  rozhodnutím  ze  dne  18. 8. 2006,  č.j.  R  11,  12,  13/05 
(dále též „druhé rozhodnutí o rozkladech“).  

Druhé  rozhodnutí  o  rozkladech   napadli  žalobami  stěžovatelé  DELTA  a  OK  REST, 
stěžovatel  PENAM  byl  v tomto  řízení  před  krajským  soudem  osobou  zúčastněnou  na  řízení. 
O žalobách  rozhodl krajský soud rozsudkem ze  dne 3. 1. 2007, č. j. 62 Ca 36/2006 – 180, tak, 
že druhé rozhodnutí o rozkladech zrušil a věc vrátil žalovanému k dalšímu řízení. Žalovaný proti 
tomuto  rozsudku  podal  kasační  stížnost,  která  byla  Nejvyšším  správním  soudem  zamítnuta 
rozsudkem ze dne 31. 10. 2008, č. j. 5 Afs 61/2007 – 257. 

Žalovaný  poté  dne  8. 1. 2009  vydal  usnesení  č.  j.  R  20,  21,  22/2004-203/2009/310, 
kterým  řízení  o  rozkladech  podaných  proti  prvnímu  prvostupňovému  rozhodnutí  a  řízení 
o rozkladech podaných proti druhému prvostupňovému rozhodnutí (rozhodnutí o trestu) spojil 
znovu ve společné řízení vedené pod č.j. R 20, 21, 22/2004. 

Dne  2. 2. 2009  vydal  žalovaný 

rozhodnutí  č.j.  UOHS-R  20,  21,  22/2004-
1249/2009/310/,  kterým  rozhodl  o  vině  stěžovatelů  DELTA,  OK  REST  a  PENAM  a  uložil 
jim pokuty.  Předmětné  rozkladové  rozhodnutí  bylo  napadeno  samostatnými  žalobami  všech 
tří stěžovatelů.  Krajský  soud  usnesením  ze  dne  12.  října  2009  řízení  o  žalobách  spojil.  Dne 
 21. 10. 2010 krajský soud o žalobách rozhodl rozsudkem č. j. 62 Ca 16-2009 - 375 tak, že žaloby 
jako nedůvodné zamítl. 

Proti tomuto rozsudku podali stěžovatelé kasační stížnosti; Nejvyšší správní soud o nich 
rozhodl rozsudkem ze dne 29. 3. 2012, č. j. 5 Afs 7/2011 - 619, tak, že rozsudek krajského soudu 
zrušil  a  věc  mu  vrátil  k dalšímu  řízení.  Nejvyšší  správní  soud  shledal  nesprávné  posouzení 
rozhodného  období  dle  §  22  odst.  2  ZOHS.  V původním  rozhodnutí  se  krajský  soud  zabýval 
posouzením, zda je pro správní orgán při výpočtu pokuty určující účetní období před vydáním 
pravomocného rozhodnutí ve věci, či účetní období před vydáním rozhodnutí v prvním stupni. 
Dospěl  k závěru,  že  určujícím  je právě  období  před  vydáním  prvostupňového  rozhodnutí. 
Nejvyšší  správní  soud  konstatoval,  že  žalovaný  může  soutěžiteli  uložit  pokutu  pouze  do  výše 
10 % z jeho čistého obratu. Ten, kdo pokutu ukládá, tedy ten, kdo o ní rozhoduje, proto musí 
v době  rozhodování  znát  aktuální  hospodářskou  situaci  toho,  komu  pokutu  ukládá.  Pokud 
krajský  soud  shledal  postup  žalovaného  souladným  se  zákonem,  nevyvodil  důsledky  z toho, 
že v souzené  věci  byl  pro  žalovaného  rozhodující  rok  2002,  ačkoliv  o pokutách  rozhodoval 
několikrát v období od prvního rozhodnutí v roce 2004 do posledního rozhodnutí v roce 2009; 
přičemž  výše  uložených  pokut  se  v průběhu  uvedeného  období  měnila  a  předseda  žalovaného 
přihlížel i k jiným skutečnostem než  prvostupňové rozhodnutí, a proto rozhodnutí o pokutách 
změnil (snížil jejich výši o 20 %). Nejvyšší správní soud uvedl, že krajský soud pochybil, pokud 
zhodnotil posouzení rozhodného období podle § 22 odst. 2 ZOHS žalovaným způsobem, který 
neodpovídá posouzení a postupu žalovaného vyjádřených v přezkoumávaném rozhodnutí. 

 
Krajský  soud  rozsudkem  ze  dne  20. 9. 2012,  č.  j.  62  Af  71/2012 - 831,  rozhodl  znovu 
poté,  co  byl  jeho  rozsudek  zrušen  kasačním  soudem;  s odkazem  na  kasační  rozhodnutí 
Nejvyššího  správního  soudu  v části  II.  zrušil  druhostupňové  rozhodnutí  žalovaného  a  uvedl, 
že snižování pokuty napadeným rozhodnutím nijak nesouviselo s hospodářskou situací žalobců 

 

5 Afs 7/2011 - 808 

pokračování 
po  roce  2002.  Žalovaný  sice  korigoval  své  předchozí  úvahy  ohledně  profitu,  přesto  však 
nedovodil  důvodnost  rozkladů.  Přiměřenost  snižované  pokuty  dovodil  z faktu,  že  ve  vztahu 
k účetnímu období roku 2002 činí pokuty 0,5 - 1% tehdejšího ročního obratu. Svá nová zjištění 
tedy  nepoměřoval  s jinými  obraty  než  těmi,  které  zjistil  ve  vztahu  k roku  2002.  Pokud  jde 
o pozdější hospodářskou situaci (po roce 2002), k ní žalovaný dle krajského soudu přihlédl potud, 
aby  uložené  pokuty,  vypočítané  vždy  ve  vztahu  k hospodaření  za  rok  2002,  nebyly  likvidační. 
Žalovaný dovodil, že ve vztahu k žalobcům a) a b) pokuty likvidačními nejsou, čímž poměření 
s pozdější  hospodářskou  situací  těchto  žalobců  vyčerpal.  Ve  vztahu  k žalobci  c)  pak  dovodil, 
že pokuta  počítaná  podle  později  dosaženého  obratu  by  mohla  být  vyšší.  Krajský  soud  uvedl, 
že je-li třeba při ukládání pokuty přihlížet k čistému obratu dosaženému za poslední ukončený 
kalendářní  rok,  respektive  k  čistému  obratu  dosaženému  za  poslední  ukončené  účetní  období 
soutěžitele před uložením pokuty, tedy před vydáním rozhodnutí o uložení pokuty, pak takovým 
obdobím není ani období roku 2007, jak argumentoval žalovaný, nýbrž období roku 2008, neboť 
žalovaný  vydával  napadené  rozhodnutí  v únoru  roku  2009.  Pak  tedy  skutečnost,  že  uložené 
pokuty počítané z hospodářské situace v roce 2002 vyhověly i mantinelům daným obdobím roku 
2007,  nemůže  být  argumentem,  že  žalovaný  ve  skutečnosti  při  výpočtu  pokut  postupoval 
správně. 

Proti  rozsudku  krajského  soudu  ze  dne  20. 9. 2012  podali  kasační  stížnosti  stěžovatelé 

(DELTA, OK REST, PENAM) i žalovaný.  

Stěžovatelé  opakovaně  (jako  v předcházejících  soudních  řízeních)  zejména  namítli, 
že přestože svá jednání zcela racionálně a přijatelně vysvětlili a přestože skutečnost, že se jednalo 
o  pouhý  nezávadný  paralelismus,  vyplývala  z objektivní  situace  panující  v rozhodné  době 
na relevantním trhu, soud jejich vysvětlení ignoroval, vůbec je neposoudil a ani nevysvětlil, proč 
k němu odmítl přihlédnout. Zatímco jejich jednání bylo žalovaným posouzeno jako protiprávní, 
totožné  jednání  řady  dalších  soutěžitelů  takto  posouzeno  nebylo.  Žalovaný  současně  ani 
neprokázal, že by jakékoliv potenciální kontakty mezi nimi měly negativní vliv na hospodářskou 
soutěž.  Závěr  o  tom,  že  se  dopustili  jednání  ve vzájemné  shodě,  učinil  výlučně  na  základě 
nepřímých důkazů, přičemž to, že  pohrozili odběratelům zastavením dodávek, ani není pravdou; 
za  nezákonná  označili  také  provedená  místní  šetření,  která  byla  uskutečněna  bez  souhlasu 
nezávislého soudu, jejich rozsah nebyl předem žalovaným nijak vymezen a nebyly sděleny žádné 
skutečnosti, které by prokazovaly důvodné podezření ze spáchání správního deliktu. 

Žalovaný  namítl,  že  právní  úprava  mu  umožňuje  udělit  soutěžiteli  pokutu 
do 10 000 000 Kč  nebo  do  10 %  čistého  obratu.  Ustanovení  §  22  odst.  2  zákona  o  ochraně 
hospodářské  soutěže  pouze  určuje  meze  správního  uvážení,  a  horní  hranici,  do níž  se  musí 
uložena  pokuta  vejít.  Zákon  však  nikterak  neukládá,  že  při  výpočtu  výše  pokuty  se musí  začít 
počítat  u  obratu  za  poslední  ukončené  kalendářní  období.  Důležitá  je pouze  skutečnost,  zda 
výsledná sankce respektuje zákonem stanovené meze. Zdůraznil, že výše pokuty má mimo jiné 
reflektovat i dopad deliktu na soutěžní prostředí. Takového efektu však nelze dosáhnout, bude-li 
nucen  počítat  pokutu  z  obratu  za  rok  předcházející  vydání  konečného  rozhodnutí;  takovým 
postupem by došlo k oproštění pokuty od relevantních skutečností určujících její výši a výpočet 
by  nereflektoval  skutkové  okolnosti  případu.  Mechanismus  vlastního  výpočtu  pokuty  se  dle 
názoru  žalovaného  nachází  zcela  v mezích  jeho  správního  uvážení.  Je  tak  možné  při  výpočtu 
vycházet  i  z  období  před  vydáním  rozhodnutí  o  deliktu  a  výsledek  výpočtu  pak  korigovat 
množstvím  dalších  ukazatelů  jako  závažnost,  případné  opakování  či  délka  trvání  porušování 
zákona. Výsledek je pak korigován s ohledem k obratu za poslední známý ukončený účetní rok, 
aby nedocházelo k nezákonným excesům a nebyly ukládány nezákonné a likvidační pokuty. 

Nejvyšší  správní  soud  o  kasačních  stížnostech  rozhodl  rozsudkem  ze  dne  16. 12. 2013, 
č. j. 5 Afs 69/2012 - 239, tak, že kasační stížnost žalovaného zamítl a kasační stížnosti stěžovatelů 
odmítl.  

 

5 Afs 7/2011 

V této  souvislosti  nelze  ve  vztahu  k žalovanému  stran  právního  názoru  zdejšího  soudu 
vysloveném v rozsudku ze dne 16. 12. 2013, resp. ze dne 29. 3. 2012 ohledně rozhodného období 
pro  výpočet  pokuty,  přehlédnout,  že  v mezidobí  rozšířený  senát  Nejvyššího  správního  soudu 
v usnesení ze dne 24. 6. 2014, č. j. 7 Afs 57/2011 - 1234, vyslovil stran interpretace § 22 odst. 2 
ZOHS  odlišný  právní  názor  a  konstatoval:  „Pojem  poslední  ukončené  účetní  období  stanovený  v  §  22 
odst. 2 ZOHS, ve znění účinném do 31. 8. 2009, se při rozhodování o pokutě v řízení o rozkladu vztahuje 
k období, které bezprostředně předcházelo době vydání rozhodnutí správního orgánu I. stupně, a to i v situaci, kdy 
rozhoduje rozkladový orgán a tato období (roky, v nichž se rozhoduje) se různí. Je totiž třeba šetřit základního 
smyslu  a  účelu  ZOHS  a  postihnout  tak  neoprávněný  prospěch  plynoucí  z porušování  pravidel  hospodářské 
soutěže, který byl získán (měl být získán) právě v době, kdy k porušení těchto pravidel došlo. Opačný výklad 
by byl  výkladem  formalistickým,  který  neodpovídá  úmyslu  zákonodárce,  v mnoha  směrech  i  absurdním, 
a nesledoval by ani účinné postihování jednání porušujícího hospodářskou soutěž. V neposlední řadě má rozšířený 
senát  za  to,  že  jeho  právní  názor  je  v souladu  s rozhodovací  praxí  evropských  soudů.“  Rozšířený  senát  na 
závěr dodal, že uvedený právní názor je aktuální i po novelizaci ZOHS zákonem č. 155/2009 Sb., 
neboť  pojem  „poslední  ukončené  účetní  období“  zákon  beze  změny  používá  i  nadále.  Pokutu 
v procentuální  výši  z  čistého  obratu  dosaženého  za  poslední  ukončené  účetní  období  lze  totiž 
uložit  i  podle  §  22a  odst.  2  ZOHS  ve  znění  účinném  od  1. 9. 2009.  Rozšířený  senát  vycházel 
z názoru,  že  pojem  „uložení  pokuty“  užitý  v  §  22  odst.  2  ZOHS  nelze v souvislosti  s určením, 
ze kterého  posledního  ukončeného  účetního  období  vycházet  při  stanovení  pokuty,  chápat 
z hlediska,  významu  a  kontextu  časového,  nýbrž 
legislativně-technického.  Tento  pojem 
v citovaném  ustanovení  neplní  funkci  určení momentu,  kdy  má  být soutěžiteli  pokuta  uložena, 
ale pouze  indikuje  skutečnost,  že může být uložena,  a stanoví  její  zákonné  rozpětí  („sazbu“); 
jde o pojem hmotně právní, který není vůbec navázán na okamžik nabytí materiální právní moci 
rozhodnutí  o  pokutě.  Rozhodný  obrat,  ze kterého  žalovaný  vychází  při  výpočtu  výše  pokuty, 
by měl  mít  vztah  k protisoutěžnímu  jednání  a  době,  v které  k němu  došlo.  Ta charakterizuje 
„kondici“ soutěžitele, v níž se projevily účinky protisoutěžního jednání. Účelem takto stanovené 
pokuty je předně postihnout zisk, který byl nezákonným jednáním soutěžitelem dosažen; jedná 
se zde o odčerpání nepoctivě nabytého prospěchu. Poslední ukončené účetní období by se mělo 
časově nacházet co nejblíže období, kdy k protisoutěžnímu jednání došlo. Rozpětí sankce z něj 
vycházející  by  mělo  být  fixováno  na základě  objektivně  zjistitelných  a  v době  rozhodování  ani 
později již nezměnitelných údajů (viz bod 65 cit. usnesení). 
 

Ve  vztahu  k stěžovatelům,  jejichž  kasační  stížnosti  byly  pro  nepřípustnost  odmítnuty 
[ § 104 odst. 3 písm. a) s. ř. s.] Nejvyšší správní soud svůj postup odůvodnil tím, že zrušil původní 
rozsudek krajského soudu z důvodu nesprávného posouzení rozhodného období ve smyslu § 22 
odst. 2 ZOHS. Ve zbytku pak posoudil ostatní námitky stěžovatelů jako nedůvodné a ztotožnil 
se s právním  názorem  krajského  soudu  vyjádřeným  v jeho  rozhodnutí.  Pokud  tedy  stěžovatelé 
opětovně vznášejí stejnou argumentaci jako v předchozím kasačním řízení, a to aniž by tvrdili, 
že se krajský soud neřídil závazným právním názorem vysloveným v rozsudku kasačního soudu, 
není důvod, aby se zdejší soud opětovně zabýval námitkami, které již jednou meritorně posoudil. 
Dle  ustálené 
judikatury  (viz  usnesení  Nejvyššího  správního  soudu  ze  dne  8. 7. 2008, 
č. j. 9 Afs 59/2007 - 56,  publ.  pod  č.  1723/2008  Sb.  NSS)  k tomu  ostatně  ani  není  oprávněn, 
jelikož je právním názorem uvedeným v původním rozhodnutí vázán. Ve vztahu k meritornímu 
vypořádání  argumentace  stěžovatelů  tedy  soud  toliko  odkázal  na příslušné  pasáže  svého 
předchozího  kasačního  rozsudku,  v nichž  se 
již zabýval:  neprokázání 
kvalifikovaného kontaktu (str. 53 a násl.); posouzení jejich jednání jako nezávadného paralelismu 
(str. 81 a násl.); neprokázání vlivu na hospodářskou soutěž (str. 77 a násl.); prokázání existence 
vzájemných kontaktů pouze na základě nepřímých důkazů (str. 86 a násl.); neexistence pohrůžky 
zastavením  dodávek  (str.  59  a  násl.);  nezákonnost  místních  šetření  (str.  38  a  násl.);  neaplikace 
pozdější příznivější právní úpravy (str. 43 a násl.); nerovné zacházení (str. 47 a násl.); nezákonné 

jejich  námitkami 

 

5 Afs 7/2011 - 809 

pokračování 
rozšíření skutku (str. 24 a násl.); změna právní kvalifikace (str. 28 a násl.); prekluze části skutku 
(str. 49 a násl.); nesprávné posouzení jednání jako hard-core kartelu (str. 84 a násl.). 
 

Nejvyšší  správní  soud  považuje  v souvislosti  s nyní  vedeným  řízením  za  nutné  dodat, 
že rozhodoval v souvisejícím řízení rovněž ve věci vedené pod sp. zn. 5 Afs 18/2008.  Stěžovatel 
DELTA  podal  kasační  stížnost  proti  rozsudku  Krajského  soudu  v Brně  ze  dne  27. 9. 2007, 
č. j. 62 Ca 1/2007 – 153.  Ve  správním  řízení  bylo  rozhodnuto,  že  stěžovatel  tím,  že  dne 
19. 11. 2003  v rámci  místního  šetření  prováděného  Úřadem  v prostorách  této  společnosti 
na  adrese  Praha  9  –  Vysočany,  Ke  Klíčovu  56/1,  postupně  nezpřístupnil  část  e-mailové 
korespondence  nacházející  se  v elektronické  podobě  v uvedených  prostorách  tím,  že  výkonný 
ředitel Ing. Jan Jedlička pracovníkům Úřadu pro ochranu hospodářské soutěže neumožnil otevřít 
a přečíst e-mailové zprávy nacházející se v notebooku, který mu byl poskytnut k jeho pracovní 
činnosti,  znemožnil  pokračování  v šetření  části  této  e-mailové  korespondence  tím,  že  výkonný 
ředitel Ing. Jan Jedlička zavřel a odnesl notebook, který byl předmětem šetření pracovníků Úřadu 
pro ochranu hospodářské soutěže s tím, že potřebuje pracovně odjet a notebook si bere sebou, 
a pracovníkům Úřadu pro ochranu hospodářské soutěže svévolně odňal prostřednictvím svého 
ředitele  pro  rozvoj  a  spolupráci  RNDr.  P.  K.  dva  z dokumentů,  které  tito  pracovníci  v rámci 
místního  šetření  převzali  (jednalo  se  o  vytištěný  e-mail  odeslaný  dne  7. 7. 2003  M.  P.,  členem 
představenstva,  adresovaný  RNDr.  P.  K.,  Ing.  Janu  Jedličkovi,  panu  P.  a Ivanu  Flekovi  – 
generálnímu řediteli společnosti ODKOLEK a. s., a vytištěný e-mail odeslaný dne 4. 11. 2003 P. 
S.,  ředitelkou  právního  oddělení,  adresovaný  J.  M.  P.,  členu  představenstva,  M.  P.,  panu  K.  a 
Ivanu  Flekovi  a  v kopii  adresovaný  též  RNDr.  P.  K.,  Mgr.  P.,  Z.  S.  a  paní  J.),  porušil  svoji 
povinnost podrobit se provedení šetření vyplývající pro něj z § 21 odst. 4 a 5 zákona č. 143/2001 
Sb., o ochraně hospodářské soutěže a o změně některých zákonů v tehdy platném znění, tj. ve 
znění  před  jeho  první  novelou  provedenou  zákonem  č.  340/2004  Sb.,  se  dopustil  správního 
deliktu „odmítnutí se podrobit šetření“ ve smyslu § 22 odst. 1 písm. a) ZOHS. Za shora popsané 
jednání byla stěžovateli uložena pokuta ve výši 300 000 Kč. 

 
Nejvyšší  správní  soud 

tuto  kasační  stížnost 

rozsudkem  ze  dne  29. 5. 2009, 
č. j. 5 Afs 18/2008 – 310  zamítl.  Následně  odmítl  Ústavní  soud  usnesením  ze  dne  26. 8. 2010, 
sp. zn.  III.  ÚS  2309/09  ústavní  stížnost  stěžovatele.  Stěžovatel  se  obrátil  na  Evropský  soud 
pro lidská  práva,  který  ve  věci  Delta  Pekárny,  a.s.  proti  České  republice,  stížnost  č.  97/11  rozhodl 
rozsudkem ze dne 2. 10. 2014, v němž konstatoval porušení práva stěžovatele zakotveného v čl. 8 
Úmluvy  o  ochraně  lidských  práv  a  základních  svobod  (dále  jen  „Úmluva“).  V návaznosti 
na uvedený rozsudek podal stěžovatel dne 28. 1. 2015 Ústavnímu soudu návrh na obnovu řízení 
proti usnesení Ústavního soudu ze dne 26. 8. 2010, sp. zn. III. ÚS 2309/09; řízení je vedeno pod 
sp. zn. Pl. ÚS 4/15 a dosud nebylo Ústavním soudem o této věci rozhodnuto. 
 

Ústavní  soud  následně  nálezem  ze  dne  9. 2. 2016,  sp.  zn.  IV.  ÚS  4397/12,  zrušil 
rozsudky Nejvyššího  správního  soudu  č. 
j.  5  Afs  7/2011 – 619,  ze  dne  29. 3. 2012 
a č. j. 5 Afs 69/2012 – 240,  ze  dne  16. 12. 2013;  současně  též  zrušil  rozsudek  Krajského  soudu 
v Brně ze dne 20. 9. 2012, č. j. 62 Af 71/2012 - 831. 
 

Důsledkem  postupu  Ústavního  soudu  se  tak  věc  vrací  do  stádia  podané  kasační 
stížnosti   stěžovatelů  proti 
soudu  v Brně  ze  dne  21. 10. 2010, 
č. j. 62 Ca 16/2009 – 375;  Nejvyšší  správní  soud  je  v řízení  o  ní  vázán  rozsudkem  ESLP 
a právním názorem vysloveným v nálezu Ústavního soudu ze dne 9. 2. 2016.  
 

rozsudku  Krajského 

Ústavní soud především označil za zásadní ve věci dopady rozsudku Evropského soudu 
pro  lidská  práva  ve  věci  Delta  Pekárny,  a.s.  proti  České  republice  ze  dne  2. 10. 2014;  konstatoval, 
že pokud by závěry tohoto rozsudku měly za následek procesní nepoužitelnost důkazů získaných 

 

5 Afs 7/2011 

v rámci  místních  šetření  provedených  Úřadem,  mohlo  by  to  vést  k situaci,  kdy  by  další  věcný 
přezkum napadených rozhodnutí pozbyl významu.  Ústavní soud poukázal především na tu část 
rozsudku ESLP, v níž soud podrobil zásah provedený v prostorách Úřadu testu, zda byl zásah 
odůvodněný  (tj.  v souladu  se  zákonem),  sledoval  legitimní  cíl  a  byl  v demokratické  společnosti 
k dosažení cíle nezbytný.  Evropský soud především poukázal v intencích své judikatury na to, 
že za  určitých  okolností  lze  práva  zaručená  z hlediska  čl.  8  Úmluvy  vykládat  v tom  smyslu, 
že zahrnují  právo  společnosti  na  respektování  jejího  sídla,  pobočky  nebo  obchodních  prostor, 
v jejichž  případě  však  může  být  právo  zásahu  smluvních  států  ještě  širší;  příkladmo  odkázal 
na rozsudek ve věci Niemietz proti Německu ze dne 16. 12. 1992 a rozsudek ve věci Société Colas Est 
a  ostatní  proti  Francii  ze  dne  16. 4. 2002.  Evropský  soud  konstatoval,  že  šetření  provedené 
v prostorách společnosti představuje zásah do jejího práva na respektování „obydlí“ ve smyslu 
čl. 8 Úmluvy, které zahrnuje rovněž její korespondenci, ba dokonce v určité míře i soukromou 
korespondenci jejích zaměstnanců; odkázal přitom na rozsudek ve věci Bernh Larsen Holding AS 
a ostatní proti Norsku ze dne 14. 3. 2013.  

 
Evropský  soud  shledal  zásah  Úřadu,  co  se  týče  jeho  souladu  se  zákonem  a  jeho 
legitimního cíle, souladný s čl. 8 Úmluvy.  Oprávnění k místnímu šetření vyplývá z § 21 odst. 4 
až 6 ZOHS, zásah sledoval rovněž legitimní cíl v podobě správního řízení, které bylo zahájeno 
a týkalo se možného porušení pravidel hospodářské soutěže, přičemž cílem šetření bylo vyhledat 
indicie a důkazy o existenci zakázané dohody výrobců o cenách pekárenských výrobků. Evropský 
soud  však  rovněž  poukázal  na  to,  že  pojem  nezbytnosti  zásahu  v demokratické  společnosti 
předpokládá zásah založený na naléhavé společenské potřebě a zejména přiměřený sledovanému 
legitimnímu cíli; právě v otázce proporcionality dle soudu zásah Úřadu neobstál.  
 

Evropský  soud  konkrétně  podrobil  kritice  pověření  k provedení  šetření  vyhotovené 
Úřadem,  v němž  byla  uvedena  jména  pracovníků  Úřadu  pověřených  provedením  šetření; 
nicméně  toto  oznámení  dle  soudu  pouze  stručně  zmiňovalo  předmět  správního  řízení  a  blíže 
nevymezovalo skutečnosti ani důkazy, na nichž se zakládají domněnky o protisoutěžním jednání. 
Soud dospěl k závěru, že v souladu s vnitrostátním právem opravňovala Úřad k provedení šetření 
pouhá  skutečnost  zahájení  správního  řízení,  kdy  toto  šetření  nebylo  předmětem  předchozího 
povolení  soudu,  který  by  mohl  vymezit  nebo  kontrolovat  jeho  průběh  a  ani  nebylo  nařízeno 
rozhodnutím,  jež  by  bylo  soudem  přezkoumatelné.  Ustanovení  §  21  odst.  4  ZOHS  totiž  dle 
ESLP ponechává Úřadu, pokud jde o posouzení nezbytnosti a rozsahu prohlídek, široký prostor 
pro uvážení a jediným písemným dokumentem, který stručně vymezoval účel šetření a důvody 
Úřadu  k jeho  provedení,  byl  protokol  o  šetření  sepsaný  na  jeho  konci.  Soud  konstatoval, 
že nedostatek příkazu k prohlídce je možno vyvážit soudní kontrolou zákonnosti a nezbytnosti 
šetření provedenou ex post facto; nicméně i zde musejí existovat záruky toho, že tato kontrola bude 
účinná, zejména, že se dotčené osoby mohou domoci po skutkové a právní stránce účinné soudní 
kontroly  předmětného  opatření  a  jeho  průběhu  s tím,  že  pokud  již  došlo  k postupu,  který  byl 
posléze  soudem  kvalifikován  jako  nesprávný,  opravný  prostředek  či  opravné  prostředky,  které 
jsou k dispozici, musí dotčené osobě umožnit dosáhnout odpovídající nápravy.  V této souvislosti 
soud vyzdvihl naléhavost splnění této podmínky v projednávané věci, neboť před tímto šetřením 
nebylo v žádném okamžiku upřesněno, jaké konkrétní dokumenty týkající se správního řízení měl 
Úřad podle svých předpokladů v obchodních prostorách nalézt. 
 

K možnostem  soudní  obrany,  která  by  přicházela  dle  ESLP  v  úvahu,  se  žádné  z řízení 
o žalobách  proti  rozhodnutí  Úřadu  netýkalo  řádného  průběhu  samotného  šetření  a  dále 
neexistoval dle soudu jiný samostatný opravný prostředek, kterým by bylo možno průběh šetření 
napadnout, v důsledku čehož nebyl výkon pravomoci Úřadu posoudit vhodnost, délku a rozsah 
šetření  předmětem  žádného  soudního  přezkumu.    Soud  odmítl  úvahy  Nejvyššího  správního 
soudu  o  možnosti  využít  jako  procesní  prostředek  obrany  proti  místnímu  šetření  žalobu 

 

5 Afs 7/2011 - 810 

pokračování 
proti nezákonnému zásahu správního orgánu dle § 82 soudního řádu správního, s odůvodněním, 
že za okolností projednávané věci by totiž tato žaloba bývala byla neúspěšná, a to buď z důvodu, 
že  by  byla  nesplňovala  podmínku,  že  musí  směřovat  proti  zásahu,  který  trvá  nebo  u  něhož 
hrozí opakování  (tato  podmínka  byla  zrušena  novelizací  k 1. 1. 2012),  nebo  z toho  důvodu, 
že má podpůrný  charakter  ve  vztahu  k žalobě  podle  §  65  s.  ř.  s.,  kterou  stěžovatel  podal, 
aby napadl  rozhodnutí  o  pokutě.  Všechny  tyto  skutečnosti  vedly  ESLP  k závěru,  že  soudní 
kontrola ex post facto, jak byla provedena v projednávané věci, neposkytovala dostatek záruk proti 
svévoli a zásah do práv stěžovatele nelze považovat za přiměřený sledovanému legitimnímu cíli. 
 

Ústavní  soud  ve  zrušujícím  nálezu  následně  dospěl  k závěru,  že  dosavadní  nemožnost 
stěžovatele DELTA efektivně brojit proti postupu Úřadu v rámci místního šetření provedeného 
v jeho  obchodních  prostorách  ve  světle  judikatury  Ústavního  soudu  týkající  se  procesní 
použitelnosti  důkazů  získaných  v rozporu  se  zákonem,  a  tím  spíše  v rozporu  s ústavním 
pořádkem, ve svém důsledku nutně vede ke zpochybnění rozhodnutí ve věci samé, tedy závěru 
o tom,  zda  se  stěžovatel  (a  potažmo  ostatní  stěžovatelé)  dopustil  vytýkaného  protisoutěžního 
jednání  nebo  nikoli.  Ústavní  soud  odkázal  na  svoji  judikaturu,  z níž  vyplývá,  že  pokud  důkaz 
nebyl  získán  co  do  jednotlivých  dílčích  komponentů  (fází)  procesu  dokazování  procesně 
přípustným  způsobem,  musí  být  soudem  a  limine  vyloučen  z předmětu  úvah  směřujících 
ke zjištění skutkového základu věci. 
 

Ústavní  soud  v této  souvislosti  konstatoval,  že  v projednávané  věci  však  nebyla  otázka 
procesní  použitelnosti  vůbec  řešena,  neboť  s ohledem  na  závěry  vyslovené  ESLP,  řízení  před 
správními  soudy  necílila  na  tuto  dílčí,  leč  klíčovou  problematiku,  neboť  se  soustředila  na  jiné 
aspekty případu. Místní šetření jako zásah do práv stěžovatelů tak nebylo předmětem přezkumu 
žádného  nezávislého  orgánu.  Rovněž  ESLP  se  samotným  zásahem  (co  do  jeho  vlastního 
průběhu, trvání, apod.) ani procesní použitelností důkazů na jeho základě zajištěných nezabýval; 
namísto toho koncentroval svoji pozornost na absenci efektivní soudní kontroly zásahu v době 
jeho  provedení.  Nelze  ovšem  ani  přehlédnout  úvahy  Evropského  soudu  o  tom,  že  oznámení 
o provedení  místního  šetření  v obchodních  prostorách  stěžovatele  DELTA  pouze  stručně 
zmiňovalo  předmět  správního  řízení  a  blíže  nevymezovalo  skutečnosti  ani  důkazy,  na  nichž 
se zakládají  domněnky  o  protisoutěžním  jednání,  nicméně  vlastního  hodnocení  se  soud  zdržel. 
Nelze tak zcela přisvědčit tvrzení Úřadu o tom, že ESLP nedovodil porušení čl. 8 Úmluvy proto, 
že  by  samotná  prohlídka  obchodních  prostor  spojená  se  zajištěním  důkazního  materiálu  byla 
provedena v rozporu s čl. 8 Úmluvy, neboť nebyla nařízena vnitrostátním soudem, resp. z toho 
důvodu, že vyrozumění o zahájení řízení neobsahovalo dostatečný popis relevantních skutečností. 
Na stranu druhou dal Ústavní soud Úřadu za pravdu v tom, že ESLP skutečně hodnocení zásahu 
jako  takového  neprovedl,  nýbrž  že  výše  uvedené  úvahy  o  formě  a  obsahu  předmětného 
oznámení vedly k většímu důrazu na potřebu existence účinné soudní kontroly. 
 

Ústavní  soud  s odkazem  na  charakter  řízení  před  ním  ve  svém  nálezu  konstatoval, 
že nemůže sám přezkoumávat Úřadem realizovaná místní šetření z hlediska jejich přiměřenosti, 
nemůže  provádět  důkazy  a  hodnotit  jejich  váhu,  význam,  apod,  tudíž  nemůže  autoritativně 
konstatovat, že vyloučením části (byť i podstatné) důkazního materiálu následkem jeho procesní 
nepoužitelnosti  došlo  k tomu,  že  stěžovatele  již  nelze  uznat  vinnými  ze  spáchání  správního 
deliktu.  Anebo  naopak,  že  i  navzdory  této  výluce  rozhodnutí  žalovaného  obstojí,  neboť  vina 
stěžovatelů  se  bezpečně  podává  ze  zbývajících  důkazů;  to  přísluší  výlučně  správním  soudům, 
které  v rámci  podaných  správních  žalob  mohou  takové  hodnocení  provést  a  jsou  k tomu  také 
daleko lépe vybaveny i povolány.  

Ústavní soud tak zrušením rozsudku Nejvyššího správního soudu ze dne 29. 3. 2012 věc 
vrátil zpět do stádia řízení o kasační stížnosti. Ústavní soud přitom zavázal Nejvyšší správní soud 
k tomu,  aby  ve  světle  závěrů  rozsudku  ESLP  (viz  výše)  zhodnotil,  zda  lze,  byť  i  dodatečně, 

 

5 Afs 7/2011 

v rámci zahájeného řízení před správními soudy napravit původní nedostatek soudního příkazu 
k prohlídce soudním přezkumem zákonnosti a nezbytnosti šetření provedeným ex post facto, tj. zda 
je  možné  dodatečně  posoudit  výkon  pravomoci  Úřadu  co  do  vhodnosti,  délky,  rozsahu 
provedených  místních  šetření,  a  tím  popřípadě  i  zhojit  dosud  váznoucí  vadu  procesní 
nepoužitelnosti důkazů na jejich základě opatřených.  

 
Ústavní  soud  konstatoval,  že  nedostatek  soudního  přezkumu  přiměřenosti  místního 
šetření  způsobil  porušení  práva  stěžovatele  na  respektování  soukromého  a  rodinného  života 
chráněné čl. 8 Úmluvy. 
 
 

IV. Posouzení věci Nejvyšším správním soudem 

Stěžovatelé brojí jednak proti samotnému hmotněprávnímu posouzení deliktního jednání, 
jednak  vznáší  výtky  procesního  charakteru;  třetí  okruh  námitek  směřuje  do  způsobu  stanovení 
a výše ukládaných pokut.  

 
Nejvyšší správní soud je v řízení o kasační stížnosti vázán rozsudkem ESLP a právním 

názorem vysloveným v nálezu Ústavního soudu ze dne 9. 2. 2016.  
 

Nejvyšší správní soud předesílá, že Evropský soud ve věci Delta Pekárny, a.s. proti České 
republice, stížnost č. 97/11, shledal porušení základního práva stěžovatele DELTA na respektování 
obydlí  a  korespondence  stanoveného  v čl.  8  Úmluvy,  spočívající  v neposkytnutí  dostatečné 
soudní  kontroly  skutkových  okolností,  které  vedly  Úřad  k uskutečnění  místního  šetření 
v obchodních prostorách stěžovatele. Výslovně přitom konstatoval, že Česká republika postupem 
vůči  stěžovateli  porušila  čl.  8  Úmluvy;  přitom  tato  skutečnost  však  vede  k pochybnostem,  zda 
se stěžovatel  skutečně  nadále  nachází  v postavení  „oběti“.  Uznání  porušení  Úmluvy  je  jedním 
ze  způsobů,  které  ESLP  považuje  za  možný  z hlediska  poskytnutí  nápravy.  Nelze  ani 
přehlédnout, že  ESLP navrhovateli nepřiznal spravedlivé zadostiučinění, když dospěl k závěru, 
že mezi vzniklou újmou stěžovatele a porušením čl. 8 Úmluvy není příčinná souvislost.  
 

Ústavní  soud  uvedl,  že  nebyla  otázka  legitimity  a  přiměřenosti  zásahu  Úřadu  (a  s tím 
související použitelnost důkazů, na základě kterých bylo rozhodnutí předsedy Úřadu pro ochranu 
hospodářské  soutěže  č. j. ÚOHS-R 20,21,22/2004-1249/2009/310/ADr  ze  dne  2. 2. 2009, 
vydáno) dosud správními soudy řešena. Dle Ústavního soudu za této situace neměli stěžovatelé 
možnost účinné procesní obrany přímo proti zásahu v podobě místního šetření. Není tak možno 
za  této  situace  vycházet  z presumpce  správnosti,  resp.  ústavní  konformity  daného  zásahu 
za situace, kdy subjekt, vůči němuž zásah směřoval, namítá porušení řady svých práv, ale nemůže 
se  žádným  účinným  prostředkem  domoci  autoritativního  přezkumu.  Existuje  tak  střet  mezi 
oběma stranami o povaze sporného zásahu, avšak tento nebyl dosud řešen nezávislým soudem.  
  

Jakkoli Ústavní soud uložil v bodě 68 nálezu tyto otázky posoudit Nejvyššímu správnímu 
soudu, má Nejvyšší správní soud za to, že má-li být poskytnuta stěžovatelům relevantní soudní 
ochrana, je třeba, aby tak učinil v prvé řadě správní soud v prvním stupni. Shledal-li totiž Ústavní 
soud absenci efektivní soudní ochrany ve věci přezkumu zásahu Úřadu ve formě místního šetření 
ve  všech  jeho  souvislostech,  je  na  místě,  aby  takovou  ochranu  poskytl  soud  k tomu  v souladu 
s § 7  odst.  1  soudního  řádu  správního  věcně  příslušný.  Nevypořádal-li  se  dosud  s otázkou 
předestřenou  výše  krajský  soud,  nevyslovil-li  tak  dosud  právní  názor,  který  by  bylo  lze 
přezkoumávat z důvodů uvedených v § 103 s. ř. s., nemůže tak poprvé v řízení učinit až Nejvyšší 
správní soud.  
 

 

 

pokračování 

5 Afs 7/2011 - 811 

Nejvyšší  správní  soud  konstatuje,  že  adekvátním  prostředkem  soudní  kontroly  proti 
případnému nezákonnému místnímu šetření je zásahová žaloba. Dovodil-li totiž, že nezákonným 
zásahem  může  být  i  daňová  kontrola  (viz  usnesení  rozšířeného  senátu  ze  dne  31. 8. 2005, 
č. j. 2 Afs 144/2004 - 110),  není  důvodu  stejnou  optikou  nenahlížet  i  na  místní  šetření,  které 
je institutem  obdobným.  Není  zjevné,  z čeho  ESLP  dovodil,  že  by  byla  zásahová  žaloba 
odmítnuta,  resp.  v bodě  89  rozsudku  pouze  zvažuje,  že  by  zásahová  žaloba  byla  neúspěšná. 
Nejvyšší  správní  soud  má  za  to,  že  pokud  jedním  z těchto  důvodů  měla  být  snad  subsidiarita 
zásahové  žaloby,  tak  z ní  naopak  plyne  její  přípustnost  v situaci,  kdy  není  přípustný  jiný 
prostředek soudní ochrany, jinak řečeno, důsledkem této subsidiarity zásahové žaloby není vznik 
mezery  v ochraně  veřejných  subjektivních  práv  (včetně  práv  zaručených  Úmluvou)  osob 
dotčených místním šetřením, ale naopak zajištění toho, aby takové mezery nevznikaly, tedy aby 
byly případně zaceleny právě zásahovou žalobou, nenabízí-li se v rámci soudního řádu správního 
jiný prostředek ochrany. Co se týče podmínky, že zásah musí trvat, tedy druhé alternativy, proč 
by byla hypoteticky podaná zásahová žaloba odmítnuta, sám ESLP uvádí, že tato podmínka byla 
k 1. 1. 2012 zrušena.  
 

Stěžovatelé zásahovou žalobu nepodali a nedali tak správním soudům reálnou příležitost 
posoudit  přiměřenost  (zákonnost)  místního  šetření.  Nicméně  Nejvyšší  správní  soud  vázán 
rozhodnutím  ESLP  a  Ústavního  soudu  jim  takovou  možnost  musí  dát.  Krajský  soud  v dalším 
řízení tak musí dát stěžovatelům příležitost, aby doplnili svou argumentaci z toho hlediska, v čem 
spočívala nezákonnost a nepřiměřenost místního šetření (fakticky argumentaci z nepodané žaloby 
na nezákonný zásah). Takový postup a možnost rozšíření žaloby po lhůtě pro její podání je sice 
v rozporu se soudním řádem správním, ale jak již konstatoval Nejvyšší správní soud v rozsudku 
ze  dne  21. 3. 2006,  č.  j.  2  Azs  75/2005 - 75,  pokud  nelze  příkaz  normy  mezinárodního  práva 
naplnit jinak než prolomením soudního řádu správního, pak musí soudní řád správní ustoupit: 
„Soud je i při aplikaci kogentních norem procesního práva vázán článkem 10 Ústavy ČR. Nesmí proto použít 
vnitrostátní procesní normu (zde ustanovení § 71 odst. 2 věty třetí s. ř. s. obsahující zákaz rozšiřovat žalobu 
o další žalobní body po lhůtě pro její podání), pokud by její aplikace nutně a nevyhnutelně vedla k porušení zásady 
non-refoulement obsažené v čl. 33 odst. 1 Úmluvy o právním postavení uprchlíků či k porušení zákazu vyhostit 
cizince do země, kde by byl vystaven hrozbě mučení či nelidského a ponižujícího zacházení či trestu, jenž vyplývá 
z čl. 3 Úmluvy o ochraně lidských práv a základních svobod a z judikatury Evropského soudu pro lidská práva 
tento  článek  vykládající.“  Poté,  co  stěžovatelé  tuto  možnost  dostanou,  krajský  soud  v novém 
rozsudku posoudí, zda bylo místní šetření nepřiměřené, resp., zda by se v intencích § 82 s. ř. s. 
a násl. jednalo o nezákonný zásah. Pokud konstatuje, že ano, dle § 82 posoudí, zda to zakládá 
nepřípustnost důkazu, který z tohoto místního šetření vzešel. Pokud shledá, že ano, posoudí, zda 
bez  tohoto  vyloučeného  důkazu  rozhodnutí  o  pokutě  obstojí  jako  přesvědčivě  zdůvodněné. 
Pokud neobstojí, je namístě rozhodnutí žalovaného zrušit.  
 

Nejvyšší správní soud konstatuje, že jakkoli je posouzení zákonnosti zásahu při prováděném 
místním  šetření  v intencích  judikatury  ESLP  potažmo  Ústavního  soudu  ve  věci  podstatné, 
a to především ve vztahu k hodnocení důkazů, na základě kterého byl učiněn závěr o porušení § 3 
odst. 1 zákona ZOHS tím, že prokazatelně v období od 26. 9. 2003 přinejmenším do 12. 11. 2003 
stěžovatelé jednali ve vzájemné shodě při určování prodejních cen pekárenských výrobků, za což 
byla stěžovatelům uložena pokuta, lze vypořádat samostatně následující kasační námitky, týkající 
se jiných otázek, než jsou otázky skutkové: 
 
 
 

a)  zmatečnost a nepřezkoumatelnost rozkladového rozhodnutí pro nesrozumitelnost 

 

 

5 Afs 7/2011 

Stěžovatel  DELTA  již  v žalobě  namítal  zmatečnost  právní  kvalifikace  jednání,  kterého 
se měl dle rozkladového rozhodnutí dopustit, v porovnání s právní kvalifikací jednání, za které 
mu byla uložena pokuta. Ačkoliv je ve výroku A. rozkladového rozhodnutí konstatováno, že měl 
údajně porušit zákaz uvedený v § 3 odst. 1 a odst. 2 písm. a) ZOHS, pokuta mu byla ve výroku II. 
uložena toliko za porušení zákazu uvedeného v § 3 odst. 1 ZOHS.  
 

Krajský  soud  žalobní  námitce  nepřisvědčil.  Konstatoval,  že  podle  ZOHS  platného 
a účinného v rozhodné době mohl Úřad ukládat pokutu pouze za porušení § 3 odst. 1 ZOHS, 
neboť  §  3  odst.  2  ZOHS  netvořil  dle  soudu  kvalifikované  či  privilegované  skutkové  podstaty 
zakázaných  dohod,  ale  obsahoval  pouze  demonstrativní  výčet  dohod  zakázaných  podle  §  3 
odst. 1 ZOHS.  
 

Při  akceptaci  názoru  krajského  soudu  stěžovatel  DELTA  dovozuje,  že  měl  žalovaný 
v rozkladovém  rozhodnutí  konstatovat,  že  jednáním  popsaným  ve  výroku  tohoto  rozhodnutí 
došlo  k  porušení  zákazu  uvedeného  v  §  3  odst.  1  ZOHS,  nikoliv  k  zákazu  uvedenému  v  §  3 
odst. 2 písm. a) ZOHS, když i dle závěrů samotného soudu, § 3 odst. 2 písm. a) ZOHS slouží 
pouze jako demonstrativní výčet možných dohod, které však nejsou zakázány podle uvedeného 
upřesňujícího  §  3  odst.  2  ZOHS,  ale  přímo  podle  3  odst.  1  ZOHS.  Ustanovení  §  3  odst.  2 
tedy žádný  zákaz  relevantní  z  hlediska  následného  trestání  dle  samotného  soudu  neobsahuje. 
Dle  stěžovatele  DELTA  je  zcela  nepřípustné,  aby  bylo  výrokem  správního  rozhodnutí 
konstatováno protiprávní jednání, kterého se stěžovatel DELTA nemohl z podstaty věci dopustit. 
 

Stěžovatel  DELTA  dále  namítá  zmatečnost  a  nesrozumitelnost  označení  jednotlivých 
výrokových částí rozkladového rozhodnutí. Tato vada je o to zásadnější, že Úřad závadné jednání 
ve výroku rozkladového rozhodnutí specifikoval právě odkazem na neexistující výrokovou část, 
a to včetně jednání, za které byla stěžovateli uložena sankce.  
 

Krajský  soud  označil  výše  uvedené  pochybení  za  chybu  v  psaní,  která  nemá  vliv 
na srozumitelnost  rozkladového  rozhodnutí.  Dle  názoru  krajského  soudu  i  stěžovatel  DELTA 
dobře  výroku  rozkladového  rozhodnutí  porozuměl,  když  proti  němu  brojil  správní  žalobou. 
Uvedené  závěry  shledává  stěžovatel  DELTA  v  rozporu  s  požadavkem  na  srozumitelnost 
a určitost  výroků  autoritativních  správních  rozhodnutí.  Stěžovatel  DELTA  v této  souvislosti 
zdůrazňuje, že rozkladové rozhodnutí je rozhodnutím o spáchání správního deliktu a o uložení 
sankce za tento delikt a jako takové musí být formulováno naprosto přesně, jasně a srozumitelně. 
Pokud  výrok  rozkladového  rozhodnutí  zjevně  vykazuje  řadu  formulačních  a  obsahových 
nejasností  a  chyb,  což  připustil  jak  Úřad,  tak  krajský  soud,  měl  Úřad  ve  smyslu  §  70  zákona 
č. 500/2004  Sb.,  správního  řádu  (dále  jen  „správní  řád“),  vydat  opravné  rozhodnutí.  Jestliže 
tak Úřad  neučinil  a  ani  krajský  soud  neposoudil  v  tomto  ohledu  správní  žalobu  stěžovatele 
DELTA  jako  důvodnou,  bylo  zasaženo  do  oprávněných  práv  a  zájmů  stěžovatele.  Je  zcela 
nepřijatelné, aby se účastník správního řízení musel sám dohadovat, co mu bylo uloženo za vinu 
a za co byl vlastně sankcionován.  

Současně odmítl závěr soudu, že podal-li účastník řízení správní žalobu, ve které napadl 
nezákonnost  správního  rozhodnutí  (mj.  pro  nepřezkoumatelnost),   lze  ze  této  skutečnosti, 
že je schopen formulovat své žalobní důvody, dovodit, že napadené správní rozhodnutí muselo 
být účastníkovi řízení srozumitelné. Za situace, kdy na sebe jednotlivé výrokové části odkazují, 
resp.  když  jsou  odkazy  na  výrokové  části  používány  za  účelem  specifikace  do  budoucna 
zakázaného  jednání  a  dokonce  za  účelem  specifikace  trestaného  jednání,  nelze  pochybení 
spočívající  v  odkazu  na  neexistující  výrokovou  část  považovat  za  pouhou  „chybu  v  psaní“, 
která nemá vliv na zákonnost daného rozhodnutí.  

 

pokračování 

5 Afs 7/2011 - 812 

Stěžovatel  DELTA  dále  v žalobě  namítal  nesoulad  výroku  rozkladového  rozhodnutí 
s jeho  odůvodněním.  Ve  výroku  A.  rozkladového  rozhodnutí  se  totiž  uvádí,  že  se  stěžovatel 
DELTA  měl  dopustit  závadného  jednání  na  dvou  relevantních  trzích,  a  to  na  trhu  čerstvého 
běžného  pečiva  a  chleba  a  na  trhu  čerstvého  cukrářského  pečiva,  přičemž  je  mu  dokonce 
toto  závadné  jednání  na  obou  uvedených  trzích  do  budoucna  zakazováno.  V  odůvodnění 
rozkladového  rozhodnutí  však  současně  Úřad  konstatoval,  že  se  stěžovatel  DELTA 
ve skutečnosti  závadného  jednání  na  dvou  relevantních  trzích  nedopustil.  Pokud  žalovaný 
ve výroku rozkladového rozhodnutí uvedl, že se stěžovatel DELTA dopustil závadného jednání 
na dvou relevantních trzích a že se mu toto jednání na obou trzích do budoucna zakazuje, ačkoliv 
v odůvodnění rozkladového rozhodnutí výslovně konstatoval, že se dopustil závadného jednání 
na jednom  trhu,  zatížil  své  rozhodnutí  vadou,  která  měla  za  následek  zmatečnost  jeho 
rozhodnutí, pro kterou měl krajský soud rozhodnutí bez dalšího zrušit.  

Stěžovatelem  tvrzený  nesoulad  výroku  rozkladového  rozhodnutí  s jeho  odůvodněním 
krajský  soud  v napadeném  rozsudku  neshledal,  když  se  neztotožnil  s tvrzením  stěžovatele 
DELTA, že  jej žalovaný  nepovažoval za soutěžitele působícího na trhu čerstvého cukrářského 
pečiva. 

Krajský soud k předmětné námitce v rozsudku uvedl, že stěžovatel DELTA ve správní 
žalobě  nepopřel,  že  by  na  trhu  čerstvého  cukrářského  pečiva  působil,  a  výrok  rozkladového 
rozhodnutí  je  tedy  nutné  považovat  za  správný.  Stěžovatel  DELTA  skutečně  své  působení 
na trhu  čerstvého  cukrářského  pečiva  nezpochybňoval,  zpochybňoval  však,  že  by  se  na  tomto 
trhu dopustil zakázaného jednání. 

Argumentaci  soudu  týkající  se  nesprávnosti  bodu  280  rozkladového  rozhodnutí 
a možných  výkladů  výrazu  „trh“  (tj.  argumentace,  že  bod  280  „zdejší  soud  může  vyložiti  tak, 
že oním jedním  trhem  je  trh  pekárenských  výrobků“),  považuje  stěžovatel  DELTA  za  zjevně 
nesprávnou. 

soudu  dovyložit  obsah 

Uvedené  pokusy  krajského 

rozhodnutí 
jsou dle stěžovatele naprosto nepřijatelné. Jak vyplývá z § 75 odst. 2 s. ř. s., má soud ve správním 
soudnictví  žalobou  napadené  správní  rozhodnutí  přezkoumat,  nikoliv  nahradit  či  překlenout 
vytýkané  nedostatky  a  nesrozumitelnost  správního  rozhodnutí  vlastním  výkladem.  Navíc 
sám krajský soud na jiném místě rozsudku výslovně uznává, že „se žalobcem a) lze souhlasit v tom, 
že se jednání oproti zbylým dvěma žalobcům dopustil pouze na jednom relevantním trhu“.  

rozkladového 

Nejvyšší  správní  soud  námitku  zmatečnosti  právní  kvalifikace 

důvodnou.  

jednání  neshledal 

Výrokem A. části 1. rozkladového rozhodnutí žalovaný deklaroval u stěžovatele DELTA 
porušení zákazu jednání ve vzájemné shodě stanoveného v § 3 odst. 1 a odst. 2 písm. a) ZOHS 
(tj.  naplnění  speciální  skutkové  podstaty  jednání  ve  vzájemné  shodě  spočívající  v hard  core 
kartelu  o  cenách).  Výrokem  II.  pak  žalovaný  ve  smyslu  §  22  odst.  2  ZOHS  snížil  stěžovateli 
DELTA pokutu uloženou za porušení zákazu uvedeného v § 3 odst. 1 ZOHS.  

Z  dikce  §  3  odst.  2  ZOHS  je  zřejmé,  že  citované  ustanovení  obsahuje  demonstrativní 
výčet  jednání  narušujících  hospodářskou  soutěž,  která  jsou  současně  za  splnění  materiální 
podmínky  (jde  o  jednání,  které  narušuje  nebo  může  narušit  hospodářskou  soutěž)  jednáními 
zakázanými dle § 3 odst. 1 ZOHS. Pokud tedy v projednávané věci žalovaným vymezené jednání 
ve vzájemné shodě při určování cen bylo kvalifikováno jako jednání zakázané § 3 odst. 1 ZOHS 
současně  naplňující  znaky  §  3  odst.  2  písm.  a)  ZOHS  (resp.  došlo  k upřesnění  kvalifikace 
jednání), nelze v postupu žalovaného, který uložil pokutu za porušení zákazu stanoveného v § 3 

 

odst. 1 ZOHS, dovozovat zmatečnost. Žalovaný postupoval v souladu s § 22 odst. 2 ve znění 
rozhodném  pro  projednávanou  věc,  dle  kterého  mohl  Úřad  soutěžitelům  uložit  pokutu  pouze 
za úmyslné nebo nedbalostní porušení zákazu stanovené v § 3 odst. 1, § 4 odst. 1, § 11 odst. 1 
a § 18 odst. 1 nebo nesplnění povinnosti stanovené v § 15 odst. 2 zákona. Ke stejným závěrům 
dospěl též krajský soud.  

5 Afs 7/2011 

Namítá-li 

Nelze  taktéž  přisvědčit  tvrzení  stěžovatele  DELTA,  který  z odůvodnění  rozsudku 
krajského soudu dovozuje, že § 3 odst. 2 ZOHS žádný zákaz relevantní z hlediska následného 
trestání dle samotného soudu neobsahuje. Krajský soud k žádnému takovému závěru nedospěl. 
V rozsudku pouze konstatoval, že „ustanovení § 3 odst. 2 ZOHS netvoří kvalifikované či privilegované 
skutkové  podstaty  známé  teorii  trestního  práva,  kde  je  nutné  použít  stejná  ustanovení  příslušných  ustanovení 
jak ve výroku o vině, tak i ve výroku o trestu, nýbrž se jedná o pouhý demonstrativní výčet typického protiprávního 
jednání, které je přitom vždy zakázaným jednáním (dohodou narušující hospodářskou soutěž) podle § 3 odst. 1 
ZOHS.“  
 

stěžovatel  DELTA  nesoulad  mezi  označením 

jednotlivých  výroků 
rozkladového rozhodnutí („A.“ a „II.“) a z nich dovozuje jeho zmatečnost, nelze mu přisvědčit. 
Pokud žalovaný označil prvý výrok rozhodnutí písmenem „A“ a druhý římskou číslicí II. a poté 
ve  výroku  II.  odkázal  omylem  na  výrok  I.  a  nikoli  na  výrok  A.,  za  situace,  kdy  rozkladové 
rozhodnutí  žádný  jiný  výrok  I.  neobsahuje,  nelze  než  uzavřít,  že  se  jedná  o  zjevnou  chybu 
v psaní, přičemž tato vada není způsobilá jakkoliv ovlivnit zákonnost napadeného rozkladového 
rozhodnutí  ani  jeho  srozumitelnost.  Z konstrukce  výroku  A  bodu  1.  je  zřejmé,  jaké  jednání 
žalovaný  spatřuje  za  protiprávní,  z výroku  A  bodu  2.  jaké  jednání  se  do  budoucna  zakazuje 
(i když  i  zde  ohledně  specifikace  jednání  odkázal  žalovaný  nikoli  na  výrok  A  bod  1, 
nýbrž na výrok I. bod 1), stejně tak z výroku II. jednoznačně vyplývá, za porušení kterého zákazu 
byla  stěžovateli  pokuta  ukládána.  Ani  zde  chybný  odkaz  na  výrokovou  část  I.  body  1  a  2 
nezakládá, 
rozhodnutí 
a představuje  toliko  vadu  v psaní,  která  není  způsobilá  ovlivnit  zákonnost  rozkladového 
rozhodnutí.  S ohledem  na  shora  uvedené  nelze  přisvědčit  stěžovateli  DELTA,  že  by  se  musel 
z výroků  rozhodnutí  pouze  dohadovat,  co  mu  bylo  kladeno   za  vinu  a  za  co  byl  vlastně 
sankcionován. 
 

jak  namítá  stěžovatel  DELTA,  nesrozumitelnost 

rozkladového 

Odmítnout je třeba též námitku stěžovatele DELTA, dle které krajský soud nepřípustně 
překlenul stěžovatelem tvrzené nedostatky a nesrozumitelnost rozkladového rozhodnutí vlastním 
výkladem, když nepřisvědčil námitce stěžovatele DELTA o nesouladu výroku rozhodnutí s jeho 
odůvodněním.    

Stěžovatel DELTA zmiňovaný nesoulad mezi výrokem rozhodnutí a jeho odůvodněním 
dovozoval  z bodu  č.  280  rozkladového  rozhodnutí,  ve  kterém  žalovaný  uvedl,  že  „namítá-li 
dále účastník  řízení  Delta,  že  se,  na  rozdíl  od  ostatních  účastníků  řízení,  vytýkaného  jednání  dopustil  pouze 
na jednom trhu, jedná se o relevantní argumentaci, která nebyla ve druhém prvostupňovém rozhodnutí žádným 
způsobem  zpochybněna“,  zatímco  z výroku  rozkladového  rozhodnutí  je  zřejmé,  že  stěžovatel 
DELTA byl trestán za účast v jednání ve vzájemné shodě jak na trhu čerstvého běžného pečiva 
a chleba, tak na trhu čerstvého cukrářského pečiva, tedy na dvou relevantních trzích.   

Krajský  soud   shodné  žalobní  námitce  stěžovatele  DELTA  nepřisvědčil.  S odkazem 
na předposlední větu bodu 280 rozkladového rozhodnutí, kde žalovaný uvedl, že „…Skutečnost, 
že Delta nepůsobila na jednom z dotčených relevantních trhů, pak byla správním orgánem prvního stupně rovněž 
zohledněna, což je patrné z navýšení výsledné výše pokuty oproti minimálnímu prokázanému profitu, které bylo 
u Delty  nejnižší…“,  s odkazem  na  text  prvostupňového  rozhodnutí  o  skutku,  kde  žalovaný 
zřejmým způsobem deklaroval, že „…Trvanlivé pečivo sladké – perníky, sladké sušenky, oplatky apod. 
z účastníků řízení vyrábí pouze společnosti Penam a Odkolek…“, s odkazem na bod 127 rozkladového 

 

5 Afs 7/2011 - 813 

pokračování 
rozhodnutí vymezující pojem pekárenské výrobky, jež zahrnuje zboží z obou relevantních trhů, 
a dále s odkazem na pasáž vymezující postavení jednotlivých stěžovatelů na vymezených trzích, 
krajský  soud uzavřel, že z odůvodnění rozkladového rozhodnutí vyplývá, že žalovaný považoval 
stěžovatele  DELTA  za  soutěžitele  jak  na  trhu  čerstvého  běžného  pečiva  a  chleba,  tak  na  trhu 
čerstvého  cukrářského  pečiva,  tedy  na  dvou  relevantních  trzích.  Naopak  z odůvodnění 
rozkladového  rozhodnutí  i  z předchozích  rozhodnutí  vyplývá,  že  žalovaný  nepůsobil  na  trhu 
s trvanlivým sladkým pečivem, čemuž odpovídá i text výroku A.2 rozkladového rozhodnutí.  

Se závěry krajského soudu se Nejvyšší správní soud ztotožňuje a odkazuje na podrobnou 
argumentaci  uvedenou  v odůvodnění  rozsudku.  Taktéž  zdejší  soud  má  za  to,  že  výše  uvedené 
konstatování žalovaného v první větě bodu 280 rozkladového rozhodnutí, je reakcí žalovaného 
na  námitky  stěžovatele  DELTA  z jím  podaného  rozkladu  proti  rozhodnutí  č.j.  S  233/03-
4350/05-OOHS,  ze  dne  18. 7. 2005,  kde  stěžovatel  DELTA  v textu  rozkladu  rozlišoval  mezi 
trhem  pekárenských  výrobků  (do  kterého  sám  stěžovatel  DELTA  podřadil  jak  trh  čerstvého 
běžného  pečiva  a  chleba  tak  trh  čerstvého  cukrářského  pečiva)  a  trhem  trvanlivého  sladkého 
pečiva, na kterém skutečně stěžovatel DELTA nepůsobil. Vyjádřil-li se žalovaný tak, že přisvědčil 
stěžovateli  DELTA  v tom,  že  působil  na  trhu  jediném,  bylo  tím  myšleno  v souladu  s textem 
rozkladu,  že  působil  na  rozdíl  od  ostatních  účastníků  řízení  pouze  na  trhu  běžného  pečiva 
a chleba  a  trhu  čerstvého  cukrářského  pečiva.  Tomuto  výkladu  odpovídá  i  celý  následný  text 
bodu  280  rozkladového  rozhodnutí.  Naopak  proti  výkladu  stěžovatele  DELTA  stojí  taktéž 
i poslední  část  věty  první  bodu  280  rozkladového  rozhodnutí,  kde  žalovaný  konstatuje, 
že  argumentace  stěžovatele  DELTA  „nebyla  ve  druhém  prvostupňovém 
rozhodnutí  žádným 
způsobem zpochybněna.“  Z textu  odkazovaného  druhého  prvostupňového  rozhodnutí,  myšleno 
tím rozhodnutí S 233/03-4350/05-OOHS ze dne 18. 7. 2005 o pokutách, je zřejmé, že žalovaný 
opakovaně v rozhodnutí deklaruje, že stěžovatel DELTA na rozdíl od ostatních účastníků řízení 
na jednom z relevantních trhů nepůsobil. Z kontextu rozhodnutí však současně plyne, že oním 
trhem, na kterém stěžovatel DELTA nepůsobil, je trh trvanlivého sladkého pečiva, neboť výše 
uvedené  druhé  prvostupňové  rozhodnutí  o  pokutách  vycházelo  z prvostupňového  rozhodnutí 
o vině (rozhodnutí ze dne 19. 4. 2004, č.j. S 233/03-2050/04-ORP), kde je z výroku II. zřejmé, 
že se  stěžovatel  DELTA  nedopustil  zakázaného  jednání  na  trhu  trvanlivého  sladkého  pečiva, 
zatímco na trzích čerstvého běžného pečiva a chleba a čerstvého cukrářského pečiva ano. 

Nejvyšší správní soud tak uzavírá, že žalovaným nevhodně použitá formulace první věty 
bodu 280 rozkladového rozhodnutí, jež by se na první pohled mohla jevit v rozporu s výrokem 
rozhodnutí,  navíc  vytržená  z kontextu  předmětného  bodu,  nezakládá  stěžovatelem  DELTA 
tvrzený rozpor výroku s odůvodněním, a to s ohledem na odůvodnění rozkladového rozhodnutí 
jako celku. 

 
V této souvislosti lze též poukázat na ustálenou evropskou judikaturu, dle které „je výrok 
aktu neoddělitelně spojený s jeho odůvodněním, takže musí být vykládán, je-li třeba, s přihlédnutím k důvodům, 
které vedly k jeho přijetí“ (viz rozsudek Tribunálu ze dne 17. 9. 2007, Microsoft v. Komise , T-201/04). 
Z výše  uvedeného  vyplývá,  že  odůvodnění  rozhodnutí  musí  poskytovat  oporu  všem 
rozhodovacím  důvodům,  pro  které  bylo  rozhodnutí  přijato.  Rozpor  mezi  výrokem 
a odůvodněním  by  mohl  nastat  v případě,  kdy  by  odůvodnění  jako  celek  neposkytovalo 
oporu konstatování  ve výroku. Tak tomu však v projednávané věci není.   

Krajský 

soud  předmětnou  žalobní  námitku 

stěžovatele  DELTA  přezkoumal, 
aniž by se nepřípustného  výkladu,  jak  namítá  stěžovatel  DELTA,  dopustil.  Tím,  že  poukázal 
na ty části  odůvodnění  rozkladového  rozhodnutí,  jež  závěrům  stěžovatele  DELTA  nesvědčily 
a na  skutečnosti  vyplývající  z provedeného  správního  řízení,  postupoval  zcela  v intencích 
soudního přezkumu ve smyslu § 75 odst. 2 s. ř. s.  

 

5 Afs 7/2011 

Potřebu vyložit sporné formulace uvedené v rozhodnutí v kontextu celého odůvodnění 
rozhodnutí  zmiňuje  taktéž  evropská  judikatura  (viz  rozsudek  Tribunálu  ze  dne  30. 11. 2011 
ve věci Quinn Barlo v. Komise, bod 139).    
 
 

b)  porušení zásady dvouinstančnosti správního řízení, práva na spravedlivý proces 

a nerespektování závazného právního názoru zrušujících rozsudků 

Stěžovatelé shodně namítají, že správní orgány v projednávané věci porušily § 90 odst. 1 
správního  řádu,  přičemž  nerespektovaly  zásadu  dvouinstančnosti  správního  řízení,  když 
až v řízení  druhého  stupně  bylo  rozšířeno  posuzované  deliktní  jednání  o  dobu  od  18. 9. 2003 
do 26. 9. 2003.  Zatímco  v  prvním  stupni  Úřad  jednání,  kterého  se  měli  stěžovatelé  dopouštět 
od 18. 9. 2003 do 26. 9. 2003, vůbec za protiprávní nepovažoval, tj. neučinil je předmětem svého 
posuzování a neoznačil je za jednání, za které by mohli být stěžovatelé sankcionováni, ve druhém 
stupni  posoudil  jedno  a  totéž  jednání  zcela  odlišně  a  ve  výroku  rozkladového  rozhodnutí 
toto jednání  za  protiprávní  označil.  Stěžovatelé  DELTA  i  OK  REST  mají  za  to,  že  tímto 
postupem  jim  bylo  upřeno  právo  účastníka  správního  řízení  brojit  proti  nově  vymezenému 
deliktu již v průběhu správního řízení, stejně jako právo se vyjádřit k nově vymezenému skutku. 
Tuto možnost dostali stěžovatelé až v rámci správního soudnictví, tedy až po skončení správního 
řízení.  
 

Stěžovatel  PENAM  v této  souvislosti  namítá,  že  změnu  časového  vymezení  jednání 
je nutno  považovat  za  změnu  vymezení  skutku.  Stěžovatel  PENAM  odkazuje  na  rozsudek 
Nejvyššího správního soudu č. j. 2 As 34/2006 - 73 ze dne 15. 1. 2008. Celé nové správní řízení 
tedy proběhlo dle jeho názoru pouze formálně. Dle stěžovatele PENAM je zřejmé, že předseda 
Úřadu  svým  rozhodnutím  fakticky  konstituoval  zcela  nové  rozhodnutí  ve  věci,  které 
se od předchozích  lišilo  jak  co  do  obsahu  výroků  (nově  vymezený  skutek  a  nová  koncepce 
jednání ve shodě), tak i co do obsahu svého odůvodnění a jeho rozsahu. Předseda totiž opravil 
počátek  údajného  protiprávního  jednání  z  původního  26.  září  2003  nově  na  18.  září  2003. 
V projednávané věci došlo k řádnému (konečnému) vymezení skutku až ve finálním rozhodnutí 
žalovaného.  

 
Krajský  soud  v  rozsudku  č.  j.  31  Ca  58/2005 - 105  vydaném  v  předmětné  věci  dne 
24. 8. 2006, kterým zrušil původní rozhodnutí předsedy Úřadu ve věci, uvedl, že „konstatování ... 
diskrepance mezi výrokem a odůvodněním a nadto nejasností v odůvodnění samotném týkajících se otázky období 
koordinace  soutěžního  chování  tu  nemůže  být  považováno  za  projev  nemístného  soudního  formalismu, 
neboť směřuje k samé podstatě hmotněprávního posouzení věci“. 
 

Stěžovatelé  setrvávají  na  názoru,  že  žalovaný  nerespektoval  závazný  právní  názor 
vyjádřený  v  rozsudku  krajského  soudu  č.  j.  31  Ca  58/2005 - 105  ze  dne  24. 8. 2006. 
Dle stěžovatelů  DELTA  a  OK  REST  změna  prvostupňového  rozhodnutí  učiněná  v  druhém 
stupni řízení před Úřadem zasáhla samotné protiprávní jednání. Rozkladovým rozhodnutím navíc 
došlo i ke změně právní kvalifikace ve výroku popsaného jednání. V prvostupňovém rozhodnutí 
totiž  bylo  konstatováno  výlučně  porušení  §  3  odst.  1  ZOHS,  v  rozkladovém  rozhodnutí 
však žalovaný  konstatoval  i  porušení  §  3  odst.  2  písm.  a)  ZOHS,  které  upravuje  jednu 
z nejvážnějších  a  zásadně  přísněji  sankcionovaných  skutkových  podstat  protisoutěžních  deliktů 
(tzv. hard-core cartel). Skutečnost, že žalovaný doplnil výrok správního rozhodnutí o nové jednání 
a rozšířil právní kvalifikaci na základě stávajících důkazů, tj. aniž by doplněný skutkový stav řádně 
prokázal, nic na věci nemění, naopak pochybení žalovaného ještě prohlubuje.  

 

 

pokračování 

5 Afs 7/2011 - 814 

Navíc,  nejde  jen  o  to,  které  konkrétní  důkazy  posloužily  Úřadu  k  učinění  jeho  závěrů, 
ale také  o  to,  co  z  těchto  důkazů  Úřad  dovodil  a  jaké  skutečnosti  vzal  na  jejich  základě 
za prokázané.  Účastníci  řízení  mají  totiž  bezesporu  právo  vyjádřit  se  nejen  k  důkazům 
jako takovým, ale i k závěrům, které z nich správní orgán vyvozuje a které na jejich základě činí. 
Otázkou, kdy nelze prvostupňové správní rozhodnutí změnit, se zabýval Městský soud v Praze 
v rozhodnutí ze dne 9. 2. 2010, č. j. 10 Ca 33/2008 - 66. V uvedeném rozhodnutí Městský soud 
v Praze uvedl následující: „Žalovaný mylně interpretuje citované ustanovení tak, že změnu nelze provést pouze 
v případě,  že  odvolací  orgán  po  provedeném  dokazování  podstatně  změní  zjištěný  skutkový  stav.  Uvedené 
ustanovení  ovšem  dle  názoru  soudu  dopadá  i  na  uvedený  případ,  žalobce  totiž  byl  v  odvolacím  řízení  shledán 
odpovědným za porušení ustanovení… zákona, kterému v řízení před správním orgánem I. stupně vůbec nebylo 
kladeno za vinu a to ani v oznámení o zahájení řízení ani ve výroku rozhodnutí I. stupně.“ Z uvedeného 
rozhodnutí  vyplývá,  že  pokud  odvolací  orgán  dospěje  ve  správním  řízení  k  závěru,  že  je  třeba 
odlišně  vymezit  posuzované  jednání  (tj.  změnit  ve  výroku  popsaný  skutkový  stav),  nebo 
že je třeba toto jednání jinak právně kvalifikovat, nemůže napadené rozhodnutí změnit, ale musí 
je  vždy  zrušit  a  vrátit  prvostupňovému  správnímu  orgánu,  neboť  by  jinak  nezákonně  zasáhl 
do práv účastníků řízení.  

Za  nesprávné  a  absurdní  považují  stěžovatelé  DELTA  a  OK  REST  tvrzení  Úřadu, 
že § 90  odst.  1  písm.  c)  správního  řádu  v projednávané  věci  nebylo  porušeno,  neboť 
rozkladovým  rozhodnutím  nebyla  stěžovatelům  uložena  povinnost,  ale  byla 
jím  toliko 
konstatována  jejich  vina  a  snížena  pokuta.  Výrok  II.  rozkladového  rozhodnutí  zní  tak, 
že se stěžovatelům  „ukládá  pokuta“,  tedy  je  jim  zcela  evidentně  ukládána  povinnost  zaplatit 
pokutu.  Skutečnost,  že  výše  uložené  pokuty  byla  v  rozkladovém  rozhodnutí  oproti 
prvostupňovému rozhodnutí snížena, pochopitelně nic nemění na tom, že byla druhostupňovým 
rozhodnutím,  které  nahradilo  rozhodnutí  prvního  stupně,  platební  povinnost  stěžovatelům 
uložena.  Úřad  tedy  nic  neopravňovalo  k  tomu,  aby  §  90  odst.  1  písm.  c)  správního  řádu 
neaplikoval.  
 

Nejvyšší  správní  soud  námitky  stěžovatelů  týkající  se  porušení  zásady  dvouinstančnosti 

neshledal důvodnými 
 

Dle  §  90  odst.  1  správního  řádu  jestliže  odvolací  správní  orgán  dojde  k  závěru, 
že napadené  rozhodnutí  je  v  rozporu  s právními  předpisy  nebo  že  je  nesprávné,  a)  napadené 
rozhodnutí  nebo  jeho  část  zruší  a  řízení  zastaví,  b)  napadené  rozhodnutí  nebo  jeho  část  zruší 
a věc vrátí k novému projednání správnímu orgánu, který rozhodnutí vydal; v odůvodnění tohoto 
rozhodnutí vysloví odvolací správní orgán právní názor, jímž je správní orgán, který napadené 
rozhodnutí vydal, při novém projednání věci vázán; proti novému rozhodnutí lze podat odvolání, 
anebo  c)  napadené  rozhodnutí  nebo  jeho  část  změní;  změnu  nelze  provést,  pokud  by  tím 
některému  z  účastníků,  jemuž  je  ukládána  povinnost,  hrozila  újma  z  důvodu  ztráty  možnosti 
odvolat  se;  podle  §  36  odst.  3  se  postupuje,  pouze  pokud  jde  o  podklady  rozhodnutí 
nově pořízené  odvolacím  správním  orgánem;  je-li  to  zapotřebí  k  odstranění  vad  odůvodnění, 
změní  odvolací  správní  orgán  rozhodnutí  v  části  odůvodnění;  odvolací  správní  orgán  nemůže 
svým  rozhodnutím  změnit  rozhodnutí  orgánu  územního  samosprávného  celku  vydané 
v samostatné působnosti. 
 

Dle  §  25a  ZOHS  se  na  řízení  o  porušení  zákona  o  ochraně  hospodářské  soutěže 
neaplikují  ustanovení  správního  řádu  o  zákazu  změny  napadeného  rozhodnutí  v neprospěch 
odvolatele.  

Nejvyšší  správní  soud  setrvale  judikuje,  že  správní  řízení  tvoří  v zásadě  jeden  celek 
od jeho zahájení až do právní moci konečného rozhodnutí, a že tedy v zásadě není vyloučeno, 
aby  odvolací  správní  orgán  napravil  vady  řízení  před  správním  orgánem  prvého  stupně,  stejně 

 

5 Afs 7/2011 

jako rozhodnutí v něm vydaného. Při změně rozhodnutí pak platí obě rozhodnutí společně (tvoří 
fakticky jeden celek), a to v mezích provedených změn. Změna rozhodnutí ale spočívá výhradně 
ve změně výroku, protože pouze výrok je závaznou a vykonatelnou částí správního aktu, kterou 
se přiznává účastníkům řízení určité právo nebo se mu stanoví určitá povinnost, popř. se závazně 
deklaruje, že zde určité právo nebo povinnost je či není. Změna výroku navíc musí být podepřena 
vyložením důkazního a právního stavu a z nich vyplývajících odlišností mezi důvody rozhodnutí 
správního  orgánu  prvního  a  druhého  stupně.  Za  situace,  kdy  prvostupňové  rozhodnutí 
v odvolacím řízení neobstojí, je třeba zvážit, zda povaha věci připouští jeho změnu, či zda není 
na místě jeho zrušení a vrácení věci správnímu orgánu prvního stupně k nápravě vad (rozsudek 
Nejvyššího  správního  soudu  č.  j.  2  As  30/2008 – 73,  ze  dne  22. 7. 2008).  Změna  rozhodnutí 
odvolacím orgánem by měla mít před zrušením a vrácením věci k novému projednání přednost, 
a to s ohledem na § 6 odst. 2 správního řádu. Odvolací orgán bude napadené rozhodnutí měnit 
zejména  v těch  případech,  kdy  právní  a  věcné  vady  napadeného  prvostupňového  rozhodnutí 
je možné napravit na základě podkladů shromážděných v průběhu řízení na prvním stupni.    
 

Odvolací orgán tedy může ve smyslu výše uvedeného na základě hodnocení skutkových 
okolností  zaujmout  i  jiný  právní  názor,  neboť  zkoumá  nejen  úplnost  a  zákonnost  řízení, 
ale i zákonnost  právních  závěrů  správního  orgánu  I.  stupně.  Správní  řád  omezuje  změnu 
rozhodnutí v odvolacím řízení na ty případy, kdy nehrozí újma z důvodu ztráty možnosti odvolat 
se účastníkovi, jemuž je  ukládána povinnost. Správní judikatura dovodila, že podmínka hrozící 
újmy  bude  naplněna  zejména  v těch  případech,  kdy  by  k nápravě  vad  prvostupňového 
rozhodnutí  bylo  zapotřebí  rozsáhlého  doplnění  dokazování  a  účastníku  řízení  by  tak  bylo 
odepřeno  právo  na  dvouinstanční  řízení.  Pokud  odvolací  správní  orgán  hodlá  rozhodnout  na 
základě jiného skutkového stavu než prvostupňový správní orgán, musí umožnit účastníku řízení, 
aby  se  vyjádřil,  případně  navrhl  další  důkazy,  které  by  účastníku  řízení  např.  umožnily  zaměřit 
dokazování na nově zjištěný skutkový stav. Nejvyšší správní soud v rozsudku č. j. 5 Afs 89/2009 
– 120, ze dne 28. 7. 2010 taktéž zdůraznil, že změna právního, resp. skutkového hodnocení věci 
nemůže přijít pro účastníka řízení překvapivě tak, aby mu nebylo umožněno reagovat.  Nejvyšší 
správní soud zde taktéž  konstatoval,  že dvouinstančnost řízení zajišťuje nejen dvojí posouzení 
věci,  ale  je  také  cestou  k  nápravě  a  odstranění  vad,  které  se  vyskytly  v  řízení  před  prvním 
stupněm. „Jestliže tedy zákon umožňuje odvolacímu orgánu změnit rozhodnutí správního orgánu, je tím zásada 
dvojinstančnosti  do určité  míry  prolomena.“  Přesto,  že  výše  uvedený  názor  byl  vysloven  ve  vztahu 
k řízení  daňovému,  je  možné  jej  aplikovat  i  na  řízení  správní.   Obdobně  se  Nejvyšší  správní 
vyjádřil  v rozsudku  č.  j.  1  Afs  58/2009 – 541,  ze  dne  31. 3. 2010,  na  nějž  odkazuje  žalovaný 
ve svém  vyjádření,  a  dle  kterého  „zásada  dvojinstančnosti  znamená,  že  řízení  probíhá  ve  dvou  stupních 
(instancích), že tedy řízení a  rozhodnutí správního orgánu prvního stupně podléhá kontrole odvolacího orgánu, 
nikoliv,  že  každý  závěr  musí  být  vždy  vysloven  jednou instancí  a vždy prověřen  a  akceptován  instancí  vyšší. 
Dvojinstančnost totiž zajišťuje nejen dvojí posouzení věci, ale je také cestou k nápravě a odstranění vad, které 
se vyskytly v řízení před prvním stupněm“ (viz usnesení rozšířeného senátu Nejvyššího správního soudu ze dne 
14. 4. 2009, č. j. 8 Afs 15/2007 - 75, odst. 51.)“ 
 

Krajský soud stěžovateli tvrzené porušení zásady dvouinstančnosti neshledal. Své závěry 
precizně  v napadeném  rozsudku  odůvodnil.  Krajský  soud  v odůvodnění  rozsudku  konstatoval, 
že „ačkoliv  byl  popis  deliktu  popsán  až  ve  výroku  rozkladového  rozhodnutí  coby 
jednání  v době 
od 18. září 2003 do 26. září 2003, nezaložilo to ztrátu možnosti odvolat se, neboť se v daném případě jedná 
o stejný  skutek  (neboť  je  zachována  totožnost  skutku  mezi  oznámením  o  zahájení  správního  řízení   v podobě 
totožného jednání i následku správního deliktu - ochrana hospodářské soutěže před koluzním jednáním týkající 
se zvyšování  cen),  u  něhož  žalovaný  změnil  ve  výroku  napadeného  rozhodnutí  délku  trvání  a  konstruoval 
jej v souladu  s rozsudkem  o  vině  a  rozsudkem  NSS  o  vině.  Žalovaný  fakticky  popsal  to,  co  bylo  podkladem 
rozhodnutí již před vydáním rozsudků o vině, do skutkové věty nově,  zahrnul do ní v souladu s rozsudkem o vině 
a rozsudkem NSS o vině i děje, které spadaly do koordinační fáze kartelu, jenž byl deliktem, pro který bylo 

 

5 Afs 7/2011 - 815 

pokračování 
řízení vedeno od počátku“. Dále uvedl, že „ rozšíření délky deliktního jednání na období před 26. 9. 2003 
tedy  není  důsledkem  toho,  že  by  se  žalovaný  až  v napadeném  rozhodnutí  zabýval  jiným  jednáním, 
tedy že by až v řízení o rozkladu vychýlil správní řízení mimo rámec stanovený oznámením o zahájení správního 
řízení, nýbrž toho, že jinak popsal skutek, který byl podle žalovaného protiprávním jednáním. To nezpůsobuje, 
že by  se  z posuzovaného  jednání  stal  nový,  jiný,  od  předchozího  vymezení  odlišný  správní  delikt.“  S výše 
uvedenými  závěry  krajského  soudu  nelze  než  souhlasit.  Žalovaný  nepochybil,  pokud  změnil 
ve výroku rozhodnutí počátek protisoutěžního deliktu a zahrnul v souladu se závazným právním 
názorem rozsudků o vině do časového vymezení deliktu i fázi koordinační, aniž by rozhodnutí 
prvého stupně zrušil a věc vrátil k dalšímu řízení.  
 

Žalovaný postupoval při změně napadeného rozhodnutí v intencích § 90 odst. 1 písm. c) 
správního  řádu.  Jak  již  bylo  výše  uvedeno,  za  situace,  kdy  je  možné  právní  a  věcné  vady 
napadeného  prvostupňového  rozhodnutí  napravit  na  základě  podkladů  shromážděných 
v průběhu řízení na prvním stupni, resp. na základě prvostupňovým správním úřadem dostatečně 
zjištěného  skutkového  stavu,  není  na  místě  prvostupňové  rozhodnutí  rušit  a  věc  vracet 
správnímu  úřadu  I.  stupně  k novému  řízení.  O  takový  případ  se  v projednávané  věci  jednalo. 
S ohledem na závazný právní názor rozsudků o vině nebylo třeba v řízení o rozkladu skutkový 
stav jakkoli doplňovat. Stěžovatelé se nesprávně domnívají, že k doplnění skutkového stavu byl 
žalovaný zavázán rozsudky o vině krajského a zdejšího soudu a tudíž pochybil, pokud skutkový 
stav nedoplnil. Nejvyšší správní soud v rozsudku č. j. 5 Afs 40/2007 – 204, ze dne 30. 9. 2008 
potvrdil zrušující rozsudek krajského soudu č. j. 31 Ca 58/2005 – 105, ze dne 24. 8. 2006 nikoli 
pro  nedostatečně  zjištěný  skutkový  stav,  nýbrž  pro  nepřezkoumatelnost  žalobou  napadeného 
rozhodnutí o rozkladu, pramenící z nesprávného vymezení počátku deliktního jednání ve výroku 
rozkladového  rozhodnutí,  přičemž  výrok  rozhodnutí  se  tak  dostal  do  rozporu  s jeho 
odůvodněním.  Žalovaný  nebyl  na  základě  shora  uvedených  rozsudků  zavázán  skutkový  stav 
doplňovat.  Lze  souhlasit  se  stěžovateli,  že  nesprávné  časové  vymezení  skutku  nebylo  pouze 
formální vadou, to ostatně konstatoval i krajský soud, ale tuto vadu bylo možné napravit v řízení 
o rozkladu bez nutnosti prvostupňové rozhodnutí rušit a věc vracet správnímu orgánu I. stupně.  
 

S ohledem  na  výše  uvedené 

tak  nelze  přisvědčit  námitce  stěžovatelů  ohledně 

nerespektování závazného právního názoru zrušujícího rozsudku.  
 

K námitce stěžovatelů ohledně změny právní kvalifikace v rozkladovém rozhodnutí zdejší 
soud konstatuje, že žalovaný zaujal stejný právní názor ohledně charakteru porušení povinnosti 
jako  Úřad  v rozhodnutí  prvostupňovém,  pouze  upravil  dobu  počátku  protiprávního  jednání. 
Oba správní  orgány  v  tomto  případě  dospěly  k  závěru,  že  se  stěžovatelé  dopustili  porušení 
§ 3 odst.  1  ZOHS  s tím,  že  v  rozkladovém  rozhodnutí  Úřad  zpřesnil  ve  výroku  kvalifikaci 
deliktního  jednání  uvedením  §  3  odst.  2  písm.  a)  ZOHS.  To,  že  Úřad  kvalifikuje   předmětné 
protisoutěžní jednání jako hard core kartel, byla navíc z odůvodnění prvostupňového rozhodnutí 
zřejmá. Žalovaný tak s ohledem na výše uvedené neměnil právní kvalifikaci jednání provedenou 
Úřadem, pouze v tomto smyslu upřesnil výrok rozhodnutí.  
 

Pokud  stěžovatelé  namítají,  že  došlo  v rozkladovém  rozhodnutí  ke  změně  předmětu 
posouzení,  neboť  zatímco  Úřad  jednání  stěžovatelů  od  18. 9. 2003  do  26. 9. 2003  neučinil 
předmětem  svého  posuzování  a  neoznačil  je  za  jednání,  za  které  by  mohli  být  stěžovatelé 
sankcionováni,  žalovaný  předmětné  jednání  zhodnotil  zcela  odlišně  a  ve  výroku  rozkladového 
rozhodnutí je za protiprávní označil a tímto postupem došlo k porušení zásady dvojinstančnosti, 
nelze s nimi souhlasit.  

Z  odůvodnění  prvostupňového  rozhodnutí  č.j.  S 233/03-2050/04-ORP,  ze  dne 
19. 3. 2004 na straně č. 25 vyplývá, že Úřad jednání od 18. 9. 2003 předmětem svého přezkumu 
učinil, neboť zde konstatoval, že „ v souvislosti s oznamováním záměru zvýšit prodejní ceny odběratelům 

 

5 Afs 7/2011 

je nutno poukázat i na výše popsaný zápis z porady generálního ředitele společnosti Penam, z nějž jednoznačně 
vyplývá,  že  již  dne  18. 9. 2003  bylo  tomuto  účastníku  známo,  že  dne  25. 9. 2003  se  uskuteční  tisková 
konference…“,  avšak  nesprávně  za  počátek  protisoutěžního  jednání  označil  až  den  rozeslání 
návrhů,  tj.  26. 9. 2003.  Předmětné  pochybení  v hodnocení  deliktního  jednání  bylo  žalovanému 
vytčeno  ve  zrušujícím  rozsudku  krajského  soudu  o  vině  a  následně  potvrzeno  rozsudkem 
zdejšího  soudu.  Vytýkané  pochybení  žalovaný  v rozkladovém  rozhodnutí  ze  dne  2. 2. 2009 
odstranil  tím,  že  provedl  opravu  výroku  rozkladového  rozhodnutí  a  do  časového  vymezení 
deliktu  zahrnul  i  fázi  koordinační.  Takový  postup  při  odstraňování  vad  prvostupňového 
rozhodnutí § 90 odst. 1 písm. c) správního řádu umožňuje. Dle názoru zdejšího soudu nebyly 
v projednávané  věci  naplněny  podmínky  pro  zákaz  změny  rozhodnutí  dle  výše  citovaného 
ustanovení.  Ačkoli  lze  souhlasit  se  stěžovateli  DELTA  a  OK  REST,  že  rozkladovým 
rozhodnutím  byla  účastníkům  uložena  povinnost,  nebyla  však  splněna  druhá  z podmínek, 
a to podmínka hrozící újmy ztráty práva na odvolání. S ohledem na skutečnost, že v rozkladovém 
řízení nebyl skutkový stav doplňován a současně nedošlo ke změně právní kvalifikace, za situace, 
kdy  rozkladové  řízení  probíhalo  po  předchozím  zrušení  rozhodnutí  v souladu  se  závazným 
právním  názorem  soudů,  nebyli  účastníci  na  právu  odvolat  se  nijak  kráceni  a  jejich  pozice 
v rozkladovém řízení oslabena postupem žalovaného nebyla.  
 

Navíc  žalovaný,  přestože  dokazování  v rozkladovém  řízení  neprováděl  a  nové  důkazní 
prostředky  neshromažďoval,  umožnil  účastníkům  ve  smyslu  §  36  odst.  3  správního  řádu 
před vydáním druhého rozhodnutí o rozkladech seznámit se s kompletní spisovou dokumentací. 
Účastníkům  řízení  tak  byla  dána  možnost  se  vyjádřit  k podkladům  před  vydáním  rozhodnutí, 
přičemž  tohoto  práva  všichni  účastníci  využili.  Domnívají-li  se  stěžovatelé,  že  součástí  práva 
vyjádřit se k podkladům je i právo vyjádřit se i k závěrům, které z nich správní orgán vyvozuje 
a které na jejich základě činí, nelze s nimi ani v tomto případě souhlasit.   
 

Dle § 36 odst. 3 správního řádu, musí být účastníkům před vydáním rozhodnutí ve věci 
dána možnost vyjádřit se k podkladům rozhodnutí. Obdobnou právní úpravu obsahoval i § 33 
odst. 2 správního řádu z roku 1967, a lze proto v této souvislosti vycházet i z judikatury vztahující 
se  k  předchozí  procesní  úpravě  správního  řízení.  Jak  konstatoval  již  Vrchní  soud  v  Praze 
v rozhodnutí  sp.  zn.  6  A  175/94,  smyslem  §  33  odst.  2  správního  řádu  je  umožnit  účastníku 
řízení, aby ve fázi před vydáním rozhodnutí mohl uplatnit vůči svědkům, znalcům, pravosti listin, 
úplnosti  důkazní  situace  atd.,  své  výhrady,  resp.  učinit  procesní  návrhy  tak,  aby  rozhodnutí 
skutečně  vycházelo  ze  spolehlivě  zjištěného  stavu  věci  (§  46  správního  řádu).  Nejvyšší  správní 
soud v rozsudku ze dne 17. 12. 2003, č. j. 5 A 152/2002 - 41, konstatoval, že „smyslem ustanovení 
§ 33 odst. 2 spr. ř. je umožnit účastníku řízení, aby ve fázi před vydáním rozhodnutí mohl uplatnit své výhrady 
k podkladu rozhodnutí a ke způsobu jeho zjištění, resp. aby mohl učinit procesní návrhy tak, aby rozhodnutí 
skutečně  vycházelo  ze  spolehlivě  zjištěného  stavu  věci.“  Účelem  seznámení  se  s  podklady  pro  vydání 
rozhodnutí  je  právě  možnost  účastníka  seznámit  se  s  obsahem  správního  spisu  v  době 
bezprostředně předcházející vydání rozhodnutí, tj. v době, kdy mezi seznámením se s podklady 
a vydáním rozhodnutí již není správní spis o další důkazní prostředky doplňován. 
 

Z výše uvedeného lze uzavřít, že § 36 odst. 3 správního řádu neukládá správnímu úřadu 
povinnost seznamovat daňový subjekt se správní úvahou, která je vlastním obsahem odůvodnění 
rozhodnutí. Pokud v projednávané věci žalovaný hodnotící úvahy ohledně provedených důkazů 
účastníkům před vydáním rozhodnutí o rozkladu nesdělil, neporušil zákon a do práv účastníků 
v rozkladovém řízení nezasáhl. V projednávané věci s ohledem na průběh správního řízení taktéž 
nelze v postupu žalovaného shledat porušení zásady zákazu překvapivosti rozhodování. Nejvyšší 
správní soud v již výše citovaném rozsudku č. j. 5 Afs 89/2009 - 120 ze dne 28. 7. 2010 zdůraznil, 
že  „změna  právního,  resp.  skutkového  hodnocení  věci   nemůže  přijít  pro  účastníka  řízení  překvapivě  tak, 
aby mu nebylo  umožněno  reagovat.“  V rozkladovém  rozhodnutí  došlo  k přehodnocení  počátku 

 

5 Afs 7/2011 - 816 

pokračování 
deklarovaného jednání v souladu se závazným právním názorem soudů a postup, jakým se bude 
ubírat rozkladové řízení, tak byl účastníkům řízení znám. Není tak na místě přisvědčit námitce 
stěžovatele OK REST, že proti novému obvinění nemohl bojovat již v rámci správního řízení, 
resp.  svou  argumentaci  na  obraně  svého  jednání  v  období  18. 9. 2003  až  26. 9. 2003  nemohl 
ve správním řízení založit.  
 

Nelze  taktéž  souhlasit  s tvrzením  stěžovatele  PENAM,  že  změnou  časového  vymezení 

jednání došlo k novému vymezení skutku.  
 

Jak  již  tento  soud  judikoval,  protikartelové  právo  patří  do  oblasti  deliktního  práva 
správního a pro určení charakteru správních deliktů lze vycházet z nauky i judikatury trestního 
práva,  což  již  bylo  akceptováno  v  rozhodovací  činnosti  zdejšího  soudu  i  Ústavního  soudu 
(k tomu  srovnej  např.  usnesení  rozšířeného  senátu  Nejvyššího  správního  soudu  ze  dne 
15. 1. 2008, č. j. 2 As 34/2006 - 73, publ. pod č. 1546/2008 Sb. NSS). 
 

Nejvyšší  správní  soud  při  svém  rozhodování  dlouhodobě  a  neměnně  zdůrazňuje, 
že pro veškerá  trestání  v  právním  řádu  České  republiky,  nejsou-li  zákonodárcem  výslovně 
stanoveny odlišnosti, musejí platit obdobné zásady a principy. Věcný rozdíl mezi trestnými činy 
a správními  delikty  bývá  i  velmi  mlhavý,  může  být  i  výsledkem  politického  rozhodnutí 
(„dekriminalizace“), a je běžné, že skutky trestané právním řádem v určité době jako trestné činy 
jsou  podle  právního  řádu  v  jiné  době  „pouze“  správními  delikty  a  naopak.  V  tomto  směru 
lze odkázat  i  na  Úmluvu  o  ochraně  lidských  práv  a  základních  svobod  (sdělení  Federálního 
ministerstva  zahraničních  věcí  č.  209/1992  Sb.),  která  podle  stabilní  judikatury  Evropského 
soudu pro lidská práva „trestním obviněním“ ve smyslu svého článku 6 odst. 1 rozumí i řízení 
o většině  sankcí  ukládaných  správními  úřady  za  přestupek  nebo  jiný  správní  delikt  (srov.  např. 
rozsudek  Nejvyššího  správního  soudu  ze  dne  31. 5. 2007,  č.  j.  8  As  17/2007 - 135,  Sb.  NSS 
č. 1338/2007, www.nssoud.cz).  
 

Otázkou  vymezení  skutku  u  trvajících  deliktů  se  Nejvyšší  správní  soud  zabýval 
v rozsudku  č.  j.  5  Afs  53/2010 - 420  ze  dne  27. 5. 2011,  kde  mimo  jiné  konstatoval,  „zásady 
trestního procesu aplikovatelné i na poli správního trestání pak vyžadují, aby skutek, o kterém je rozhodováno 
v rozhodnutí o uložení sankce, byl totožný se skutkem, pro který bylo zahájeno řízení. Momentem, který dělí 
pachatelovo jednání na různé skutky, je následek významný z hlediska sankčního práva, který pachatel způsobil 
nebo způsobit chtěl. Za jeden skutek lze považovat ty projevy vůle pachatele navenek, které jsou pro tento následek 
kauzální (srov. např. rozsudek Nejvyššího soudu ze dne 7. 8. 1984, sp. zn. 3 Tz 6/84, Sb. NS č. 8/85). 
Tento konkrétní následek (ohrožení nebo porušení zájmu chráněného sankčními předpisy) spojuje jednotlivé dílčí 
akty pachatele do jediného celku - skutku - a zároveň je odděluje od jiných skutků téhož pachatele. Aby se jednalo 
o  jeden  skutek,  je  třeba,  aby  jednání  pachatele  bylo  příčinou  následku,  který  je  znakem  skutkové  podstaty. 
Za jediný  skutek  se  pak  považuje  i  delikt  trvající.  Totožnost  skutku  je  m.  j.  zachována  i  tehdy,  jestliže 
se skutečnosti uvedené při zahájení sankčního řízení doplní o další nebo nahradí jinými, nebo některé odpadnou 
a jiné přibudou, jestliže ovšem podstata jednání zůstane  nedotčena. U deliktů trvajících není totožnost skutku 
dotčena, dojde-li ke změně časového období, po které pachatel udržoval protiprávní stav (srov. rozsudek Nejvyššího 
soudu ze dne 17. 3. 1975, sp. zn. 7 Tz 5/75, Sb. NS č. / 76)“. 
 

S ohledem  na  výše  uvedené  má  zdejší  soud  za  to,  že  změnou  časového  období, 
resp. rozšířením  délky  deliktního 
jednání  uvedeného  ve  výroku  druhého  rozkladového 
rozhodnutí,  nedošlo  k vymezení  skutku  odlišného  od  skutku,  pro  který  bylo  zahájeno  správní 
řízení a o němž bylo rozhodnuto v rozhodnutí prvoinstančním.   

Nejvyšší správní soud tak uzavírá, že změnou výroku rozhodnutí spočívající v časovém 
vymezení  počátku  deliktního  jednání  v projednávané  věci  nemohlo  dojít  k porušení  zásady 
dvojinstančnosti. Ke změně výroku došlo za naprosto stejného důkazního a právního stavu věci, 

 

5 Afs 7/2011 

přičemž  tato  změna  nebyla  pro  stěžovatele  překvapivá  a  tito  měli  možnost  se  před  vydáním 
rozkladového rozhodnutí seznámit s podklady rozhodnutí.  
 
 

c)  porušení § 152 odst. 3 správního řádu 

Dle  stěžovatele  DELTA  krajský  soud  patřičně  nezhodnotil  a  nezohlednil  skutečnost, 
že rozkladové  rozhodnutí  bylo  vydáno  na  základě  návrhu  rozkladové  komise  vypracovaného 
na základě  neúplných  podkladů.  Zatímco  rozkladová  komise  rozhodovala  již  dne  8. 1. 2009, 
stěžovatel  DELTA  byl  seznámen  s  podklady  rozhodnutí  shromážděnými  Úřadem  až  dne 
13. 9. 2009.  K  vyjádření  se  k  těmto  podkladům  mu  byla  Úřadem  poskytnuta  lhůta,  ve  které 
předložil  Úřadu  své  vyjádření  datované  dne  27. 1. 2009.  V  rámci  uvedeného  vyjádření  nejenže 
stěžovatel  DELTA  doplnil  svůj  rozklad  v  návaznosti  na  prostudování  podkladů  rozhodnutí 
o řadu nových námitek, ale současně předložil Úřadu i nové důkazy, např. předběžné výsledky 
za rok 2008, přehled o peněžních tocích, přílohu účetní závěrky za rok 2007, zprávu nezávislého 
auditora,  kasační  stížnost  Úřadu  proti  usnesení  Krajského  soudu  v  Brně  ze  dne  13. 8. 2006, 
č. j. 62 Ca 1/2007 - 140 a další. Není tedy pravdou, jak uvedl krajský soud, že „z obsahu správního 
spisu  vyplývá,  že  součástí  spisu  se  po  8. 1. 2009  staly  pouze  listiny  dokládající  procesní  postup  žalovaného, 
dále kopie předcházejících soudních rozhodnutí a kopie předcházejících žalob žalobců a) - c) a jejich vyjádření, 
která  jsou  rekapitulací  předcházejících  návrhů  a  námitek  jednotlivých  žalobců“,  a  dále,  že  „žalovaný  žádné 
další podklady  nezískal“.  Ačkoliv  krajský  soud  přisvědčil  tomu,  že  po  jednání  rozkladové  komise 
byly  ze  strany  stěžovatele  DELTA  uplatněny  nové  námitky,  dospěl  ke  zcela  nepřijatelnému 
závěru,  že  skutečnost,  že  se  rozkladová  komise  k  těmto  novým  námitkám  (a  rovněž  k  novým 
podkladům,  jejichž  existenci  však  soud  nesprávně  zcela  pominul)  nevyjádřila  a  ani  vyjádřit 
nemohla,  údajně  neměla  vliv  na  zákonnost  rozkladového  rozhodnutí.  Závěr  krajského  soudu, 
dle kterého bylo údajně na předsedovi Úřadu, aby posoudil, zda je potřebné, aby se rozkladová 
komise  vyjádřila  i  k  námitkám  a  podkladům,  které  neměla  v  době  svého  jednání  k  dispozici, 
a zda tyto  námitky  mohou  něco  na  závěrech  rozkladové  komise  změnit  či  nikoliv,  považuje 
stěžovatel DELTA s ohledem na dikci § 152 odst. 2 a 3 správního řádu za absurdní.  

Dle  stěžovatelů  není  na  předsedovi  Úřadu,  aby  hodnotil,  které  podklady  mají  být 
jako relevantní  rozkladové  komisi  předloženy,  tj.  na  základě  jakých  podkladů  má  rozkladová 
komise vypracovat svůj návrh rozhodnutí. Tím by předseda Úřadu zcela nepřípustně zasahoval 
do  pravomoci  rozkladové  komise,  do  přípravy  jejího  návrhu  rozhodnutí  a  práva  stěžovatelů 
na spravedlivý proces.  

Námitku  zpochybňující  postup  žalovaného  v rozkladovém  řízení,  neshledal  Nejvyšší 

správní soud důvodnou. 
 

Dle  §  152  správního  řádu  proti  rozhodnutí,  které  vydal  ústřední  správní  úřad,  ministr, 
státní tajemník ministerstva, nebo vedoucí jiného ústředního správního úřadu v prvním stupni, 
lze  podat  rozklad.  (odst.  1)  O  rozkladu  rozhoduje  ministr  nebo  vedoucí  jiného  ústředního 
správního  úřadu.  (odst.  2)  Návrh  na  rozhodnutí  předkládá  ministrovi  nebo  vedoucímu  jiného 
ústředního  správního  úřadu  rozkladová  komise.  Rozkladová  komise  má  nejméně  5  členů. 
Předsedu  a  ostatní  členy  rozkladové  komise  jmenuje  ministr  nebo  vedoucí  jiného  ústředního 
správního  úřadu.  Většinu  členů  rozkladové  komise  tvoří  odborníci,  kteří  nejsou  zaměstnanci 
zařazení do ústředního správního úřadu.  

 
Námitku zpochybňující postup žalovaného v rozkladovém řízení, ve kterém  rozkladová 
komise  rozhodovala  již  dne  8. 1. 2009,  přičemž  i  po  tomto  datu  byly  žalovanému  předloženy 

 

 

5 Afs 7/2011 - 817 

pokračování 
ze strany  stěžovatelů  vyjádření  a  další  podklady  (stěžovatel  DELTA),  vznesli  stěžovatelé  již 
v žalobě.  

 
Krajský  soud  v postupu  žalovaného  neshledal  pochybení  a  v odůvodnění  rozsudku 
konstatoval, že z obsahu správního spisu vyplývá, že po datu 8. 1. 2009 žalovaný skutkový stav 
nedoplňoval  a  žádné  další  podklady  nezískal.  Krajský  soud  připustil,  že  žalovaný  by  měl 
postupovat  v rozkladovém  řízení  tak,  že  nejprve  shromáždí  veškeré  podklady  včetně  nově 
uplatněných námitek účastníků řízení a poté by se měla k dané problematice vyjádřit rozkladová 
komise. Současně krajský soud konstatoval, že s nově v rozkladu uplatněnými námitkami se musí 
vypořádat  předseda  Úřadu.  Pokud  „po  jejich  uplatnění  předseda  Úřadu  nepovažoval  za  potřebné, 
aby se rozkladová  komise  znovu  scházela,  zřejmě  proto,  že  jejich  vypořádání,  jež  se  objevilo  až  v napadeném 
rozhodnutí, na závěrech rozkladové komise podle předsedy žalovaného již nemohlo ničeho změnit, jde o postup, 
který sám o sobě vadu řízení s vlivem na zákonnost rozhodnutí nezpůsobuje“.   Stěžovatel DELTA s tímto 
závěrem  nesouhlasí,  neboť  ve  lhůtě  stanovené  žalovaným  do rozkladového  spisu  doložil  další 
důkazy.  Dle  stěžovatelů  DELTA  a  OK  REST  musí  rozkladová  komise  při  formulaci  návrhu 
rozhodnutí vyjít nejen z podkladů obsažených ve správním spisu, ale musí pečlivě zhodnotit též 
všechny  námitky  a  argumenty  účastníků  řízení.  Jen  takový  návrh  rozhodnutí  může  být  úplný 
a může plnit svou funkci. Postupem žalovaného došlo k zásadnímu zásahu do práv stěžovatelů.  

 
Povahou návrhu rozkladové komise se zabýval Nejvyšší správní soud v rozsudku ze dne 
21. 10. 2004, č. j. 2 A 11/2002 – 227, dle kterého „(...) návrh rozkladové komise nepochybně je součástí 
správního spisu, avšak nelze jej chápat jako podklad ve smyslu  § 33 odst. 2 správního řádu, naopak jde o návrh, 
který ze shromážděných podkladů při skutkovém hodnocení i právním posouzení případu vychází. Tomu odpovídá 
dikce zákona, klerý předvídá možnost vyjádřit se k podkladu pro vydání rozhodnutí a ke způsobu jeho zjištění; 
v případě návrhu rozkladové komise je to ovšem pojmově vyloučeno. (...) Rozkladová komise je toliko poradním 
orgánem  a  vedoucí  ústředního  orgánu  státní  správy  není  jejímu  návrhem  vázán;  rozhodným  je  proto  jeho 
stanovisko, jež musí být v odůvodnění rozhodnutí náležitě uvedeno.“ 
 

Ani v nyní souzeném případě není třeba tento výklad měnit, a to ani s ohledem na to, 
že v mezidobí  od  vydání  citovaného  rozsudku  vstoupil  v  účinnost  nový  správní  řád.  Nejvyšší 
správní soud zdůrazňuje, že návrh zpracovaný rozkladovou komisí má ve smyslu výše uvedeného 
toliko  doporučující  charakter  a  předseda  Úřadu  se  jím  nemá  povinnost  řídit.  Správní  řád 
neupravuje  obsahové  náležitosti  ani  konečnou  podobu  návrhu  rozhodnutí  rozkladové  komise. 
Taktéž  nestanoví  povinnost  rozkladové  komise  reagovat  v  návrhu  rozhodnutí  na  případná 
vyjádření  účastníků  učiněná  v rozkladovém  řízení.  S ohledem  na  to,  že  návrh  zpracovaný 
rozkladovou  komisí  měl  toliko  doporučující  charakter,  nemohla  ani  skutečnost,  že  žalovaný 
předložil  v projednávané  věci  rozkladové  komisi  spisový  materiál  spolu  s rozklady  účastníků 
a komise vypracovala návrh rozhodnutí pouze na základě těchto podkladů bez znalosti obsahu 
pozdějšího vyjádření účastníků řízení, zkrátit stěžovatele na jejich právech. 

 
Je pouze na předsedovi Úřadu, do jaké míry se s návrhem rozkladové komise ztotožní. 
Podstatné  je,  jaké  závěry  sám  vyvodí.  Pravomoc  o  rozkladu  rozhodnout  je  svěřena  pouze 
předsedovi  Úřadu.  Bylo  tedy  na  něm,  aby  v případě,  kdy  stěžovatelé  využili  v průběhu 
rozkladového řízení své možnosti se k podkladům rozhodnutí vyjádřit, a v rámci toho vyjádření 
doplnili svou rozkladovou argumentaci, aby zvážil, zda je potřebné či účelné doplněný spisový 
materiál  znovu  komisi  k přepracování  návrhu  předložit.  Opětovné  nepředložení  spisového 
materiálu rozkladové komisi po jeho doplnění o vyjádření účastníků není porušením správního 
řádu a nezakládá vadu rozkladového řízení tak, jak namítají stěžovatelé.    

 
Již  nad  rámec  potřebného  odůvodnění  zdejší  soud  podotýká,  že  ačkoli  žalovaný 
v projednávané věci správní řád neporušil, vhodnější se jeví, a to zejména s ohledem na posílení 

 

5 Afs 7/2011 

důvěry ve správnost rozhodování, postup, kdy správní orgán v rozkladovém řízení postupuje tak, 
že  nejdříve  shromáždí  důkazy  a  případná  vyjádření  účastníků  a  teprve  potom  předloží  věc 
k vypracování návrhu rozhodnutí rozkladové komisi.  
 
 

d)  nezohlednění pozdější příznivější právní úpravy 

Stěžovatel  DELTA  shodně  se  žalobou  namítá,  že  žalovaný  nezohlednil  v  rozporu 
s procesními  zásadami  v  rámci  svého  rozhodování  o  rozkladu  stěžovatele  pozdější  příznivější 
právní úpravu. Závěr soudu, dle kterého je z odůvodnění rozhodnutí žalovaného zřejmé, že tento 
vycházel  z  principů  posuzování  jednání  i  z  pohledu  tehdejšího  čl.  81  Smlouvy  o  založení  ES, 
je dle  stěžovatele  DELTA  ničím  nepodložený,  neboť  z  rozkladového  rozhodnutí  nevyplývá, 
že by se Úřad v rámci posouzení jednání stěžovatele aplikací čl. 3 nařízení Rady (ES) č. 1/2003 
jakkoli  zabýval.  Naopak,  v  rozkladovém  rozhodnutí  žalovaný  výslovně  uvedl,  že  „vstup  České 
republiky do Evropských společenství nezavdává důvod vést dané řízení podle komunitárního soutěžního práva“. 
Jak přitom stanoví čl. 3 nařízení Rady (ES) č. 1/2003, použití vnitrostátních právních předpisů 
o hospodářské  soutěži  nesmí  vést  k  zákazu  dohod,  rozhodnutí  sdružení  podniků  nebo  jednání 
ve vzájemné  shodě,  které  mohou  ovlivnit  obchod  mezi  členskými  státy,  ale  které  neomezují 
hospodářskou  soutěž  ve  smyslu  čl.  81  odst.  1  Smlouvy  o  založení  ES,  nebo  které  splňují 
podmínky  Čl.  81  odst.  3  Smlouvy  o založení  ES,  nebo  na  které  se  vztahuje  nařízení  o  použití 
Čl. 81  odst.  3  Smlouvy  o  založení  ES.  Dle  uvedeného  ustanovení  tedy  Úřad  nemůže  zakázat 
jednání  ve  vzájemné  shodě,  které  není  považováno  za  protisoutěžní  ve  smyslu  Čl.  81  odst.  1 
Smlouvy  o  založení  ES,  byť  by  takové  jednání  bylo  jinak  dle  vnitrostátních  předpisů,  zejména 
dle ZOHS,  postižitelné.  Jak  jednoznačně  vyplývá  z  rozhodnutí  Evropského  soudního  dvora 
ve věci  Wood  Pulp,  kterým  stěžovatel  DELTA  argumentoval,  nebylo  by  jednání  stěžovatele 
považováno za rozporné s Čl. 81 odst. 1 Smlouvy o založení ES, neboť „paralelní jednání nemůže 
být považováno za důkaz jednání ve vzájemné shodě, ledaže jednání ve vzájemné shodě představuje jedině možné 
vysvětlení takového paralelního jednání. Je třeba si uvědomit, že ačkoliv článek 85 Smlouvy zakazuje jakoukoliv 
formu koordinace vedoucí k narušení soutěže, nezbavuje hospodářské subjekty práva přizpůsobit se inteligentně 
existujícímu  a  předvídanému  jednání  svých  soutěžitelů“.  Jak  Evropský  soudní  dvůr  v  citovaném 
rozhodnutí  dále  uvedl,  lze  určité  jednání  považovat  za  jednání  ve  vzájemné  shodě  pouze 
za předpokladu,  že  jsou  předloženy  dostatečně  přesné  a  koherentní  důkazy  o  tom,  že  určité 
paralelní  jednání  bylo  výsledkem  koordinované  akce.  Uvedený  předpoklad  však  nemůže  být 
splněn v případě, že „jsou soutěžitelé schopni prokázat, že skutečnosti, o kterých Komise tvrdila, že nemohou 
být vysvětleny jinak než jednáním ve vzájemné shodě, mohou být uspokojivě vysvětleny způsobem, který nezahrnuje 
jednání ve vzájemné shodě.“ Navíc dle evropské právní úpravy se žalobci se svým společným tržním 
podílem  (menším  než  30  %)  nemohli  dopustit  protiprávního  jednání  ve  formě  sladěného 
postupu,  kdy  dle  rozhodnutí  Evropského  soudního  dvora  ve  věci  Woodpulp,  „o  úspěšné  realizaci 
kartelu ve formě jednání ve vzájemné shodě nelze vůbec uvažovat v situaci, kdy sledovaní soutěžitelé nezaujímají 
výrazně většinový podíl na trhu (typicky nad 60%); v této souvislosti je nutné vždy zohlednit tržní sílu odběratelů 
(tzv. contravailing buying power), která může rovněž znemožňovat snahu o vytvoření kartelu “.  

Vzhledem  k  tomu,  že  se  žalovaný  v  rozporu  se  shora  citovanými  závěry  Evropského 
soudního  dvora  alternativním  vysvětlením  paralelního  jednání  stěžovatelů  DELTA,  OK  REST 
a PENAM  v  rozkladovém  rozhodnutí  vůbec  nezabýval,  když  dokonce  výslovně  uvedl, 
že „předmětem řízení nebylo zjišťování, zda podmínky na relevantním trhu vedly či mohly vést účastníky řízení 
ke zvýšení cen jejich produkce“, a vzhledem k tomu, že se nezabýval ani skutečným dopadem jednání 
stěžovatele DELTA na trh ani nijak v rozkladovém rozhodnutí nezohlednil čl. 3 nařízení Rady 
(ES) Č. 1/2003, je závěr krajského soudu o tom, že tak údajně žalovaný učinil, zcela nepodložený 
a nesprávný.  

 

5 Afs 7/2011 - 818 

pokračování 
 

Nejvyšší  správní  soud  podotýká,  že  námitkou  zohlednění  pozdější  příznivější  právní 
úpravy se zabýval již krajský soud, přičemž ohledně možnosti použití komunitární právní úpravy 
na  projednávanou  věc  odkázal  na závěry  rozsudku  zdejšího  soudu  č.  j.  5  As  61/2005 – 183, 
ze dne 29. 10. 2007. Nejvyšší správní soud, shodně s krajským soudem má za to, že úprava čl. 81 
Smlouvy  o  založení  ES  není  oproti  úpravě  zakotvené  v  §  3  odst.  1  ZOHS  pro stěžovatele 
příznivější. 
 

Dle § 3 odst. 1 dohody mezi soutěžiteli, rozhodnutí jejich sdružení a jednání soutěžitelů 
ve vzájemné shodě (dále jen „dohody“), které vedou nebo mohou vést k narušení hospodářské 
soutěže, jsou zakázané a neplatné, pokud tento nebo zvláštní zákon nestanoví jinak nebo pokud 
Úřad  pro  ochranu  hospodářské  soutěže  (dále  jen  „Úřad“)  nepovolí  prováděcím  právním 
předpisem z tohoto zákazu výjimku. 
 

Dle  §  3  odst.  2  jsou  z  dohod  zakázaných  podle  odstavce  1zakázány  zejména  dohody, 

které vedou nebo mohou vést k narušení hospodářské soutěže proto, že obsahují ujednání o 
 
a) přímém nebo nepřímém určení cen, popřípadě o jiných obchodních podmínkách, 
b) omezení nebo kontrole výroby, odbytu, výzkumu a vývoje nebo investic, 
c) rozdělení trhu nebo nákupních zdrojů, 
d)  tom,  že  uzavření  smlouvy  bude  vázáno  na  přijetí  dalšího  plnění,  které  věcně  ani  podle 
obchodních zvyklostí a zásad poctivého obchodního styku s předmětem smlouvy nesouvisí, 
e) uplatnění rozdílných podmínek vůči jednotlivým soutěžitelům při shodném nebo srovnatelném 
plnění, jimiž jsou někteří soutěžitelé v hospodářské soutěži znevýhodněni, 
f)  tom,  že  účastníci  dohody  nebudou  obchodovat  či  jinak  hospodářsky  spolupracovat 
se soutěžiteli,  kteří  nejsou  účastníky  dohody,  anebo  jim  budou  jinak  působit  újmu  (skupinový 
bojkot). 
 

Dle § 3 odst. 4 se zákaz podle odstavce 1  nevztahuje na dohody, které 

 
a)  přispějí  ke  zlepšení  výroby  nebo  distribuce  zboží  nebo  k  podpoře 
technického 
či hospodářského  rozvoje  a  vyhrazují  spotřebitelům  přiměřený  podíl  na  výhodách  z  toho 
plynoucích, 
b) neuloží soutěžitelům omezení, která nejsou nezbytná k dosažení cílů podle písmene a), 
c)  neumožní  soutěžitelům  vyloučit  hospodářskou  soutěž  na  podstatné  části  trhu  zboží, 
jehož dodávka nebo nákup je předmětem dohody. 
 

Dle  článku  81  odst.  1  Smlouvy  o  založení  ES  jsou  se  společným  trhem  neslučitelné, 
a proto  zakázané,  veškeré  dohody  mezi  podniky,  rozhodnutí  sdružení  podniků  a  jednání 
ve vzájemné  shodě,  které  by  mohly  ovlivnit  obchod  mezi  členskými  státy  a  jejichž  cílem 
nebo výsledkem  je  vyloučení,  omezení  nebo  narušení  hospodářské  soutěže  na  společném  trhu, 
zejména ty, které 
 
a) přímo nebo nepřímo určují nákupní nebo prodejní ceny anebo jiné obchodní podmínky; 
b) omezují nebo kontrolují výrobu, odbyt, technický rozvoj nebo investice; 
c) rozdělují trhy nebo zdroje zásobování; 
d) uplatňují vůči obchodním partnerům rozdílné podmínky při plnění stejné povahy, čímž jsou 
někteří partneři znevýhodněni v hospodářské soutěži; 
e) podmiňují uzavření smluv tím, že druhá strana přijme další plnění, která ani věcně, ani podle 
obchodních zvyklostí s předmětem těchto smluv nesouvisejí. 
 

 

5 Afs 7/2011 

Podle odst. 3 téhož článku odstavec 1 však muže být prohlášen za neúčinný pro: 

- dohody nebo kategorie dohod mezi podniky, 
- rozhodnutí nebo kategorie rozhodnutí sdružení podniků a 
- jednání ve vzájemné shodě nebo jejich kategorie, 
 
které  přispívají  ke  zlepšení  výroby  nebo  distribuce  výrobku  anebo  k  podpoře  technického 
či hospodářského pokroku, přičemž vyhrazují spotřebitelům přiměřený podíl na výhodách z toho 
vyplývajících, a které 
 
a) neukládají příslušným podnikům omezení, jež nejsou k dosažení těchto cílů nezbytná; 
b)  neumožňují  těmto  podnikům  vyloučit  hospodářskou  soutěž  ve  vztahu  k  podstatné  části 
výrobků tímto dotčených. 
 

Dle  čl.  3  odst.  2  nařízení  Rady  ES  č.  1/2003  nesmí  použití  vnitrostátních  právních 
předpisů o hospodářské soutěži vést k zákazu dohod, rozhodnutí sdružení podniků nebo jednání 
ve  vzájemné  shodě,  které  mohou  ovlivnit  obchod  mezi  členskými  státy,  ale  které  neomezují 
hospodářskou soutěž ve smyslu čl. 81 odst. 1 Smlouvy, nebo které splňují podmínky čl. 81 odst. 3 
Smlouvy,  nebo  na  které  se  vztahuje  nařízení  o  použití  čl.  81  odst.  3  Smlouvy.  Toto  nařízení 
nebrání  členským  státům  přijmout  a  uplatňovat  na  svém  území  přísnější  vnitrostátní  právní 
předpisy, které zakazují nebo postihují jednostranná jednání podniků. 
 

Stěžovatel DELTA ve své žalobě v souvislosti s námitkou nezohlednění příznivější právní 
úpravy  žalovanému  vytýkal,  že  nepřihlédl  k rozhodovací  praxi  SDEU  zejména  k rozhodnutí 
Wood Pulp (str. 22 žaloby), dle jehož závěrů lze určité jednání považovat za jednání ve vzájemné 
shodě pouze za předpokladu, že jsou předloženy dostatečně přesné a koherentní důkazy o tom, 
že určité paralelní jednání bylo výsledkem koordinované akce. Taktéž namítal, že v rozkladovém 
rozhodnutí žalovaný zcela v rozporu s odkazovanými závěry výslovně uvedl, že předmětem řízení 
nebylo  zjišťování,  zda  podmínky  na  relevantním  trhu  vedly  či  mohly  vést  účastníky  řízení 
ke zvýšení  cen  jejich  produkce.  Stěžovatel  DELTA  v žalobě  uzavřel,  že  aktuální  úprava 
postihujícího  jednání  ve  vzájemné  shodě  v nařízení  Rady  ES  č.  1/2003  je  pro  něj  příznivější, 
neboť její jednání není podle této právní úpravy postižitelné. 
 

Krajský soud v odůvodnění rozsudku k předmětné námitce konstatoval, že „ve věci právě 
posuzované se pozdější právní úprava mohla projevit nejvýše v tom, že by žalovaný nezohlednil čl. 3 nařízení Rady 
(ES)  č.  1/2003,  když  by  postihoval  žalobce  za  jednání,  které  by  nebylo  kartelovou  dohodou  při  aplikaci 
tehdejšího čl. 81 Smlouvy ES. Vyplývá-li z napadeného rozhodnutí, že se podle žalovaného jedná o kartelovou 
dohodu, a tedy že podle žalovaného posuzované jednání principiálně odpovídá i porušení tehdejšího čl. 81 Smlouvy 
ES,  když  žalovaný  na  podporu  svých  doktrinálních  východisek  argumentuje  komunitární  judikaturou,  jež  se 
k aplikaci tehdejšího čl. 81 Smlouvy ES vztahuje, pak má zdejší soud za postavené najisto, že žalovaný vycházel 
z principů  posuzování  jednání  i  z  pohledu  tehdejšího  čl.  81  Smlouvy  ES….  Pokud  žalovaný  v odůvodnění 
svého rozhodnutí odkázal na některá rozhodnutí ESD a učinil z nich v tomto směru určité závěry, které pak 
pro danou situaci aplikoval, nelze mu v tomto směru nic vytknout a dovozovat, že by snad existovala pozdější 
právní úprava, která by pro žalobce byla právní úpravou příznivější.“   
 

Shodně s konstatováním  krajského soudu dospívá zdejší soud srovnáním výše uvedených 
právních úprav k závěru, že pozdější právní úprava není pro stěžovatele příznivější. Protisoutěžní 
 delikt  spočívající  v uzavření  kartelové  dohody,  jehož  se  stěžovatelé  dopustili,  zakazuje  jak  §  3 
ZOHS tak  čl. 81 Smlouvy o založení ES ve spojení s čl. 3 nařízení Rady ES č. 1/2003.  

Nelze  taktéž  souhlasit  se  stěžovatelem  DELTA,  který  považuje  napadený  rozsudek 
nepřezkoumatelným  pro  nedostatek  důvodů,  neboť  se  krajský  soud  nevypořádal  s odkazem 
na rozhodnutí SDEU ve věci Wood Pulp. Ačkoli krajský soud v reakci na námitku nezohlednění 

 

5 Afs 7/2011 - 819 

tento  postup 

pokračování 
příznivější  právní  úpravy  odkazované  rozhodnutí  nezmiňuje,  nezakládá 
nepřezkoumatelnost rozsudku.  

 
Jak  již  tento  soud  judikoval,  přestože  je  třeba  na  povinnosti  dostatečného  odůvodnění 
rozhodnutí z hlediska ústavních principů důsledně trvat, nemůže být chápána zcela dogmaticky. 
Rozsah  této  povinnosti  se  totiž  může  měnit  podle  povahy  rozhodnutí  a  musí  být  posuzován 
ve světle okolností každého jednotlivého případu. Podstatné podle názoru Nejvyššího správního 
soudu  je,  aby se   správní  soud  ve  svém  rozhodnutí  vypořádal  se  všemi  základními  námitkami 
účastníka  řízení  tak,  aby  žádná  z  nich  nezůstala  bez  náležité  odpovědi.  Odpověď  na základní 
námitky  však  v  sobě  může  v  některých  případech  konzumovat  i  odpověď  na některé  námitky 
dílčí a související.  

 
Z odkazovaného  rozhodnutí  SDEU  stěžovatel  DELTA  dovozoval,  že  i  v jeho  případě 
se jednalo o dovolené paralelní jednání, jež bylo vyvoláno objektivními okolnostmi. Posouzením, 
zda postup účastníků řízení v projednávané věci nebyl dovoleným paralelním jednáním, se krajský 
soud obsáhle zabýval. Krajský soud v této souvislosti uzavřel, že  veškeré racionální pochybnosti 
o tom, zda jednání účastníků řízení není pouhým logickým důsledkem ekonomických podmínek 
na trhu, má v projednávané věci za vyvrácené. Přestože existovaly objektivní důvody pro zvýšení 
cen, došlo mezi účastníky řízení ke shodnému jednání, jež není racionálně jinak odůvodnitelné, 
než jednáním ve vzájemné shodě.  

 
Nejvyšší správní soud s ohledem na shora uvedené uzavírá, že absence posouzení závěrů 
vyplývajících z odkazovaného rozhodnutí ve věci Wood Pulp ze strany krajského soudu ve vztahu 
k předmětné námitce za situace, kdy se krajský soud na jiném místě v rozsudku zabýval tím, zda 
postup  účastníků 
jednání,  nezpůsobuje 
nepřezkoumatelnost  rozsudku.  V této  souvislosti  lze  odkázat  např.  na  nález  Ústavního  soudu 
ze dne  21. 12. 2004,  sp.  zn.  II.  ÚS  67/04  (N  194/35  SbNU  551),  v  němž  bylo  zdůrazněno, 
že z hlediska splnění náležitostí rozhodnutí není povinností soudu se v odůvodnění rozhodnutí 
speciálně  vyjadřovat  ke  všem  jednotlivým  argumentům  účastníka  podporujícím  jeho  konkrétní 
a z hlediska  sporu  pouze  dílčí  tvrzení,  pokud  stanovisko  k  nim  jednoznačně  a  logicky  vyplývá 
ze soudem učiněných závěrů.   

řízení  nemůže  být  považován  za  paralelní 

 
Odvozuje-li  stěžovatel  DELTA  svůj  závěr  o  absenci  posouzení  možného  paralelního 
jednání z té části odůvodnění rozkladového rozhodnutí, kde žalovaný uvedl, že „předmětem řízení 
nebylo zjišťování, zda podmínky na relevantním trhu vedly či mohly vést účastníky řízení ke zvýšení cen jejich 
produkce“  (bod  179  rozkladového  rozhodnutí),  je  třeba  konstatovat,  že  tato  věta  je  vytržena 
z kontextu  rozhodnutí.  Žalovaný  v tomto  oddíle  zdůraznil,  že  společný  koordinovaný  postup 
účastníků  řízení  při  zvýšení  cen  nelze  v projednávané  věci  ospravedlnit  nárůstem  cen  surovin 
a s tím  spojených  výrobních  nákladů,  neboť  každý  soutěžitel  by  měl  postupovat  samostatně 
a nést rizika s tím spojená. Z odůvodnění rozhodnutí naopak vyplývá, že se žalovaný stěžovateli 
tvrzeným  dovoleným  paralelismem  zabýval  a  uzavřel,  že  „jednání  účastníků  není  možné  ……. 
považovat  za  náhodné  či  není  toliko  logickým  důsledkem  ekonomických  podmínek  na  příslušných  relevantních 
trzích,  kterými  by  byli  účastníci  řízení,  bez  toho,  že  by  jakkoli  vzájemně  koordinovali  svůj  postup,  nuceni 
k totožným či výrazně podobným krokům. V daném případě také nelze hovořit o pouhém cenovém následování 
lídra na trhu, rovněž nejde o paralelní jednání. …“  
 
 
 

e)  porušení zásady rovnosti ve správním řízení 

 

5 Afs 7/2011 

Stěžovatelé  DELTA  a  OK  REST  se  domnívají,  že  Úřad  stěžovatele  nepřípustně 
diskriminoval,  když  správní  řízení  zahájil  pouze  s  účastníky,  a  ne  s  řadou  dalších  soutěžitelů, 
kteří rozeslali oznámení o zvýšení cen svým dodavatelům ve stejné době a ze stejných důvodů 
jako účastníci. Dle stěžovatelů Úřad nezkoumal ani nevysvětlil, proč případně ve shodě nejednali i 
další  soutěžitelé,  kteří  oznámili  zdražení  svých  výrobků  ve  zcela  shodné  době  a  ze  stejných 
důvodů,  jako  stěžovatelé,  kupříkladu  společnost  Michelské  pekárny.  Stěžovatelé  nemohou 
souhlasit  s  tím,  jak  se  výše  uvedenou  vadu  rozkladového  rozhodnutí  pokusil  krajský  soud 
v rozsudku překlenout, když lakonicky podotkl, že „skutečnost, že protisoutěžně mohl postupovat ještě 
někdo jiný, neznamená, že by napadené rozhodnutí bylo nezákonné“. Nezahrnutí subjektu, který se choval 
totožně  jako  stěžovatelé,  je  nutné  považovat  za  nepřijatelnou  diskriminaci  a  arbitrární  volbu 
postihovaných osob. Tímto postupem se Úřad zpronevěřil i § 2 písm. a) zákona č. 273/1996 Sb., 
o  působnosti  Úřadu  pro  ochranu  hospodářské  soutěže,  ve  znění  pozdějších  předpisů,  neboť 
by nejen nevytvářel „podmínky pro podporu a ochranu hospodářské soutěže“, ale naopak by sám výsledky 
hospodářské soutěže pokřivoval, když by uloženou sankcí některým soutěžitelům výhody získané 
protisoutěžním  jednáním  odčerpával  a  jiným  nikoliv.  Úřad  by konečně  porušil  i  §  50  odst.  3 
správního řádu. Opomenutí některých potenciálních účastníků jednání ve vzájemné shodě není 
totiž jen otázkou rovnosti před zákonem, ale i otázkou nedostatečně zjištěného skutkového stavu 
a  nedostatečného  důkazního  řízení.  S  narůstajícím  počtem  účastníků  uvažovaného  jednání 
ve shodě se totiž mění jeho charakteristika. Zvyšuje se obtížnost dosažení potřebné koordinace, 
roste  počet  potřebných  kontraktů  mezi  soutěžiteli,  zvyšuje  se  riziko  odklonu  od  společné 
strategie, apod.  
 

Dle  stěžovatelů  je  třeba  §  2  odst.  4  správního  řádu  vykládat  v  širším  kontextu, 
než jak to účelově činí ve vyjádření žalovaný, který zdůrazňuje, že ve věci  ostatních soutěžitelů 
nebylo  vydáno  žádné  správní  rozhodnutí  a  nemohl  tak  vzniknout  žádný  rozdíl  ve  smyslu 
citovaného ustanovení.  Má-li správní orgán dbát na to, aby při rozhodování skutkově shodných 
nebo podobných případů nevznikaly nedůvodné rozdíly, nemůže se na základě totožných zjištění 
a za obdobných okolností rozhodnout, že s určitým soutěžitelem správní řízení zahájí, zatímco 
s jiným nikoli.  
 

Úřad zahájil řízení se stěžovateli z moci úřední, tedy na základě vlastních zjištění, nikoli 
na základě podnětu, který by byl povinen (bez ohledu na vlastní názor na jeho opodstatněnost) 
prošetřit.  Ve  vztahu  k  jiným  soutěžitelům  tedy  musel  evidentně  dospět  ke  zcela  opačnému 
závěru,  než  v  případě  stěžovatelů,  a  to,  že  jeho  zjištění  neindikují  protisoutěžní  jednání  těchto 
soutěžitelů.  V  opačném  případě  by  totiž  musel  s  těmito  soutěžiteli  správní  řízení  zahájit  také. 
Nelze tedy přisvědčit tvrzení Úřadu, že je jen na něm, zda na základě jím získaných informací 
zahájí šetření a zda na základě výsledků šetření zahájí správní řízení. Pokud se Úřad dozví o tom, 
že  hospodářská  soutěž  byla  či  mohla  být  narušena,  je  jeho  povinností  svá  zjištění  prošetřit 
a zahájit  řízení  vůči  všem  subjektům,  které  se  onoho  narušení  hospodářské  soutěže  mohly 
dopustit.  Je  zcela  nepřípustné,  aby  se  Úřad  selektivně  rozhodoval,  s  kterými  potenciálními 
narušiteli  hospodářské  soutěže  řízení  zahájí  a  s  kterými  za  shodných  skutkových  okolností 
a na základě  obdobných  skutkových  zjištění  nikoli.  Tímto  způsobem  by  totiž  sám  výsledky 
hospodářské soutěže pokřivoval. 
 

Nejvyšší  správní  soud  nepovažuje  námitku  porušení  §  2  odst.  4  správního  řádu 
za důvodnou.  Pokud  se  Úřad  na  základě  zjištěných  skutečností  rozhodl  zahájit  řízení  pouze 
se stěžovateli,  neboť  v rámci  šetření  získal  indicie,  jež  nasvědčovaly  existenci  protisoutěžního 
jednání, resp.  vzájemných kontaktů právě jen mezi stěžovateli, postupoval v souladu se zákonem 
a tvrzené diskriminace se tak nedopustil.  

 

pokračování 

5 Afs 7/2011 - 820 

Navíc z odůvodnění rozkladového vyplývá, že žalovaný svůj postup, kdy nezahájil správní 
řízení  i  s ostatními  soutěžiteli,  kteří  oznámili  zvýšení  cen  svým  odběratelům  v rozhodné  době, 
odůvodnil. V bodě 180 žalovaný konstatoval, že „z doplněného dokazování vyplynulo, že rovněž ostatní 
soutěžitelé  působící  na relevantních  trzích  navrhli  na podzim  roku 2003  svým  odběratelům  zvýšení  cen 
pekárenských výrobků. Ohledně jejich chování však lze konstatovat, že se jednalo o paralelní samostatné cenové 
chování, resp. cenové následování. Ve správním řízení nebylo totiž prokázáno, že by i ostatní soutěžitelé působící 
na relevantních  trzích  zjevně  koordinovali  své  chování,  jehož  cílem  by  bylo  preventivní  odstranění  jakékoli 
pochybnosti o budoucím chování jejich konkurentů. Úřad rovněž nezjistil existenci přímých či nepřímých kontaktů 
mezi  těmito  soutěžiteli.  To,  že tito  soutěžitelé  rovněž  zdražili  své  zboží,  nemůže  posloužit  jako  důkaz 
o neexistenci  deliktního  jednání  účastníků  řízení,  neboť  skutečnost,  že  se  právě  účastníci  řízení  dopustili 
zakázaného  jednání,  byla  prokázána  řadou  shora  popsaných  důkazů,  když  o protisoutěžním  jednání  dalších 
soutěžitelů tyto důkazy nevypovídají.“   

Ze  shora  uvedeného  je  zřejmé,  že  žalovaný  u  ostatních  soutěžitelů  porušení  zákona 

neshledal, a proto s nimi správní řízení nezahajoval.  

 
Dle  názoru  zdejšího  soudu  nezahájení  správního  řízení  s jinými  soutěžiteli  nemůže  být 
taktéž  skutečností,  které  by  se  mohli  stěžovatelé  dovolávat  ve  svůj  prospěch.  Předmětem 
posouzení  v projednávané  věci  není  chování  jiných  soutěžitelů.  Případné  protiprávní  chování 
jiných subjektů je pro posouzení zákonnosti rozkladového rozhodnutí irelevantní.    

 
V této souvislosti lze odkázat na rozsudek Tribunálu ve věci T-18/05 IMI a další v. Komise 
(bod 74-77), který stojí na závěru, že „nestíhání jednoho nebo více podniků nebrání tomu, aby byly stíhány 
a sankcionovány jiné podniky, i když se účastnily stejného protiprávního jednání.“  

 
V odkazované věci Komise ve svém rozhodnutí tvrdila, že i za předpokladu, že žalobkyně 
byly ve srovnatelné situaci jako jiné společnosti, nemohou se dovolávat zásady rovného zacházení 
pro  účely  tvrzení,  že  se  neúčastnily  trvajícího  protiprávního  jednání  v průběhu  období  mezi 
29. zářím 1989 a 22. březnem 2001. „Jelikož se nikdo nemůže ve svůj prospěch dovolávat protiprávnosti, 
k níž  došlo  ve  prospěch  jiné  osoby,  není  tedy  pro  účely  prokázání,  že  se  žalobkyně  účastnily  trvajícího 
protiprávního  jednání,  podstatné,  zda  závěry  týkající  se  trvání  protiprávního  jednání,  kterého  se  dopustili 
další účastníci, byly nesprávné či nikoliv. Jelikož je tedy v napadeném rozhodnutí právně dostatečným způsobem 
zjištěno,  že  se  žalobkyně  účastnily  trvajícího  protiprávního  jednání,  nemohou  se  dovolávat  toho,  že  s jinými 
podniky bylo zacházeno výhodněji či protiprávně, aby zpochybnily toto zjištění.“ 
 
 

f)  námitka prekluze 

Závěry  krajského  soudu  ohledně  počátku  běhu  subjektivní  lhůty  pro  uložení  pokuty 
považuje stěžovatel PENAM za nesprávné a nepřezkoumatelné.  Krajský soud se v rozhodnutí 
vůbec nezabýval podrobnou argumentací stěžovatele PENAM ohledně rozdílné povahy a smyslu 
subjektivních a objektivní lhůt. Krajský soud místo toho pouze bez dalšího odkázal na dřívější 
judikaturu Nejvyššího správního soudu. Otázka ukončení trvajících správních deliktů totiž může 
být důležitá pouze pro běh objektivních lhůt. V případě objektivních lhůt se jistě lze dovolávat 
analogického  použití  principů  upravených  v  trestním  právu,  neboť  všechny  promlčecí  lhůty 
stanovené  v  trestním  právu  mají  povahu  lhůt  objektivních.  Jejich  počátek  je  vždy  závislý 
na objektivní skutečnosti (okamžiku spáchání trestného činu). Ohledně objektivních lhůt je proto 
správná aplikace právních institutů pokračujících, resp. trvajících, deliktů. V případě objektivních 
lhůt pro uložení sankce za správní delikty tedy tyto lhůty skutečně počínají běžet až okamžikem 
ukončení skutku.  

 

 

5 Afs 7/2011 

Naproti tomu v případě lhůt subjektivních výše uvedené principy trestního práva použít 
nelze,  neboť  trestní  právo  takový  druh  lhůt  nezná.  Subjektivní  lhůta  uvedená  v  §  22  odst.  5 
ZOHS totiž omezuje pouze možnost uložení sankce po uplynutí lhůty, nikoliv však pravomoc 
určité protisoutěžní jednání deklarovat jako nezákonné a zakázat je. Uplynutím subjektivní lhůty 
se případné protisoutěžní jednání soutěžitele nestane legálním, resp. neodstranitelným, nelze tedy 
tvrdit,  že  po  uplynutí  subjektivní  lhůty  by  soutěžitel  mohl  v  takovém  jednání  beztrestně 
pokračovat. Výklad počátku běhu subjektivní lhůty stanovené v § 22 odst. 5 ZOHS akceptovaný 
krajským soudem odporuje smyslu subjektivních lhůt (odstraňuje motivační funkci subjektivních 
lhůt  k  rychlému  rozhodování  a  zvyšuje  u  soutěžitelů  právní  nejistotu  ohledně  hrozby  uložení 
sankce za jejich jednání). Takový výklad též stírá rozdíl mezi subjektivními a objektivními lhůtami 
(smysl obou lhůt by byl v podstatě shodný). Ve vztahu k počátku běhu subjektivní lhůty uvedené 
v  §  22  odst.  5  ZOHS  je  tedy  otázka,  kdy  došlo  k  ukončení  protiprávního  jednání,  resp.  zda 
se jednalo o trvající správní delikt či nikoliv, irelevantní. Subjektivní lhůta dle § 22 odst. 5 ZOHS 
počíná běžet vždy v okamžiku, kdy žalovanému dojde podnět či kdy žalovaný z vlastní činnosti 
zajistí informaci o možném protizákonném jednání.  Jak bylo detailně popsáno ve správní žalobě, 
takový  okamžik  dle  stěžovatele  PENAM  nastal  minimálně  již  25. září 2003  (tedy  nikoliv 
až 12. listopadu  2003,  jak  tvrdí  krajský  soud).  Je  nelogické  a  v  rozporu  s  výše  uvedeným, 
aby subjektivní  lhůta  (tj.  lhůta  vázaná  na  subjektivní  znalost  určité  skutečnosti)  byla  vázána 
až na okamžik  ukončení  určitého  jednání  (tedy  objektivní  skutečnost).  Bylo  by  absurdní 
akceptovat  závěr,  že  do  okamžiku  ukončení  jednání  ze  strany  účastníků  žalovaný  o  páchání 
protiprávního jednání nevěděl, resp. že se o tom dozvěděl až 12. listopadu 2003, kdy mělo být 
dané jednání ukončeno. Navíc již 25. září 2003 byly naplněny obě fáze údajného jednání ve shodě 
(příprava  i  realizace  jednání).  Jak  již bylo  výše  řečeno,  krajský  soud  tyto  detailně  rozpracované 
námitky v rozsudku nijak nevypořádal a místo toho učinil vadné závěry.  
 

Stěžovatel PENAM je tedy i nadále přesvědčen, že subjektivní lhůta pro uložení pokuty 
ve  vztahu  k  němu  uplynula.  Ohledně  podrobné  kalkulace  běhu  subjektivní  lhůty  odkazuje 
na svoji správní žalobu a na přílohu č. 6. rozhodnutí žalovaného. 
 

Nejvyšší  správní  soud  se  nejprve  zabýval  tím,  zda  krajský  soud  otázku  prekluze 
nepominul. Jak je patrné z odůvodnění na str. 74 -75 jeho rozsudku, soud se namítanou prekluzí 
práva  na  uložení  pokuty  zabýval.  Krajský  soud  se  fakticky  ztotožnil  s  názorem  žalovaného, 
dle kterého  subjektivní  lhůta  může  začít  běžet  teprve  okamžikem  ukončení  správního  deliktu. 
Dle  krajského  soudu  tak  subjektivní  lhůta  mohla  začít  plynout  nejdříve  12. listopadu  2003, 
kdy bylo  údajné  protisoutěžní  jednání  ukončeno,  a  nikoliv  dříve.  Krajský  soud  současně 
konstatoval,  že  je  třeba  vycházet  z teorie  trestního  práva  a  odkázal  též  na  závěry  rozsudku 
Nejvyššího  správního  soudu  sp.  zn.  5  A  164/2002,  ze  dne  22. 5. 2005.  Krajský  soud  vymezil 
znaky trvajícího deliktu a dovodil, že principy, které se uplatní v právu trestním při počátku běhu 
promlčecí lhůty u trvajících trestných činů, je možné aplikovat i na správní trestání, přičemž jejich 
aplikace  se  neomezuje  pouze  na  lhůty  objektivní,  jak  namítal  žalobce  PENAM.  Krajský  soud 
uzavřel,  že  subjektivní  lhůta  pro  uložení  pokuty  mohla  v projednávané  věci  začít  plynout 
skutečně nejdříve dne 12. 11. 2003 společně se lhůtou objektivní. 
 

Z výše  uvedeného  je  tak  zřejmé,  že  krajský  soud  na  námitku  stěžovatele  ohledně 
diferenciace subjektivních a objektivních lhůt reagoval, přičemž neshledal důvodu, proč principy 
pro běh lhůt v trestním právu neaplikovat na projednávanou věc. Odkázal přitom na judikaturu 
zdejšího soudu. Pokud krajský soud nereagoval na každou dílčí žalobní argumentaci podporující 
tvrzení  stěžovatele  PENAM  o  nemožnosti  aplikovat  zásady  pro  běh  lhůt  z  trestního  práva 
na správní delikty, nezakládá takový postup soudu  nepřezkoumatelnost rozsudku.  

 

 

pokračování 

5 Afs 7/2011 - 821 

Dále  se  Nejvyšší  správní  soud  zabýval  tím,  zda  krajský  posoudil  správně  žalobci 

vznesenou námitku uplynutí prekluzivní lhůty pro uložení pokuty.  

 
Dle  §  22  odst.  5  ZOHS,  pokuty  podle  odstavců  1  až  3  lze  uložit  nejpozději  do  3  let 
ode dne,  kdy  se  o  porušení  zákazu  nebo  nesplnění  povinnosti  stanovených  tímto  zákonem 
Úřad dozvěděl,  nejpozději  však  do  10  let,  kdy  k  porušení  zákazu  nebo  nesplnění  povinnosti 
došlo. 
 

V projednávané  věci  mělo  jednání  stěžovatelů  charakter  trvajícího  správního  deliktu. 

Stěžovatelé svým jednáním vyvolali protiprávní stav, který posléze udržovali.  

 
Dle rozsudku zdejšího soudu č. j. 5 A 164/2002 – 44, ze dne 22. 5. 2005, je „trvajícím jiným 
správním deliktem  takový správní delikt, jímž pachatel vyvolá protiprávní stav, který posléze udržuje, popřípadě 
jímž  udržuje  protiprávní  stav,  aniž  jej  vyvolal.  Jednání,  jímž  pachatel  udržuje  protiprávní  stav,  závadný 
z hlediska  správního  práva,  tvoří  jeden  skutek  a  jeden  správní  delikt  až  do  okamžiku  ukončení  deliktního 
jednání, tj. až do okamžiku odstranění protiprávního stavu. Lhůta pro uložení pokuty, případně pro zahájení 
řízení o uložení pokuty, začne běžet teprve od okamžiku ukončení trvajícího správního deliktu. Pokaždé, když 
se správní orgán dozví, že delikvent i nadále udržuje protiprávní stav, tj. že stále nedošlo k ukončení trvajícího 
jiného  správního  deliktu,  počne  vždy  běžet  nová  subjektivní  lhůta  k  uložení  pokuty,  resp.  k  zahájení  řízení 
o uložení pokuty.“ 
 

Výše  uvedené  principy  je  třeba  obdobně  aplikovat  i  v  projednávaném  případě 
při  posouzení  běhu  subjektivní  lhůty  stanovené  pro  uložení  pokuty.  Zákon  o  ochraně 
hospodářské  soutěže,  na  rozdíl  od  trestněprávní  úpravy  běhu  promlčení  lhůty,  pro  zánik 
trestnosti  stanoví  objektivní  a  subjektivní  lhůtu  pro  uplatnění  sankce  za  porušení  zákazu  nebo 
nesplnění  povinností  stanovených  tímto  zákonem  spočívající  v uložení  pokuty.  Na  rozdíl 
od trestního práva tak zákon o ochraně hospodářské soutěže počítá se subjektivní lhůtou, která 
běží od okamžiku, kdy se správní orgán dozví o spáchání protiprávního jednání, a která podle 
teorie  správního  práva  nepochybně  musí  spadat  do  doby  trvání  lhůty  objektivní  stanovené 
pro samotné uplatnění postihu za protiprávní jednání. Správní orgán k tomu, aby mohl za správní 
delikt  uložit  pokutu  a  posoudit  její  výši  s ohledem  na  všechna  zákonná  hlediska,  se  musí 
dle názoru zdejšího soudu nutně „dovědět“ o celém správním deliktu, tedy o „spáchání“ deliktu, 
nikoli  pouze  o  jeho  počátku  či  části  deliktního  jednání,  tedy  o  jeho  „páchání“.  Protiprávnost 
určitého jednání se posuzuje podle doby jeho spáchání, za kterou se povazuje okamžik dokonání 
deliktu (teprve tehdy je uskutečněno to, co je předmětem právního posouzení). Tomuto pojetí 
odpovídá  i právní  úprava  ukládání  pokut,  kdy  jedním  z kritérií, které  je  správní  orgán  povinen 
zohlednit při rozhodování o výši pokuty, je dle § 22 odst. 2 věty poslední ZOHS délka trvání 
porušování zákona o ochraně hospodářské soutěže. Předpokladem pro řádné vyměření pokuty 
tedy musí být nutně „povědomí“ správního orgánu o celé délce trvání správního deliktu, nikoli 
pouze vědomí o jeho dílčí části. Pokud se v projednávané věci Úřad dověděl poprvé o existenci 
deliktu v době, kdy byl delikt páchán (dle stěžovatele 25. 9. 2003) a nikoli ukončen, není tento 
moment rozhodný pro počátek běhu subjektivní prekluzivní lhůty pro uložení pokuty.  

 
K jinému  závěru  nelze  dojít  ani  samotným  výkladem  §  22  odst.  5  ZOHS.  Citované 
ustanovení zakotvuje lhůtu pro uložení pokuty za porušení zákona nebo nesplnění povinnosti. 
Pokutu nemůže správní orgán uložit bez toho, aniž by věděl za „co“ ji ukládá, tedy aniž by věděl, 
v jakém  rozsahu  a  čase  byl  zákon  o  ochraně  hospodářské  soutěže  porušen  či  v jakém  rozsahu 
či  po  jakou  dobu  byla  povinnost  stanovená  tímto  zákonem  nesplněna.  Objektivní  lhůta 
pro uložení pokuty počíná dle citovaného ustanovení běžet v momentu, kdy k porušení zákona 
či nesplnění povinnosti „došlo“. Subjektivní lhůta pro uložení pokuty, jak již bylo výše uvedeno, 

 

5 Afs 7/2011 

se musí nacházet uvnitř lhůty objektivní, neboť ani ona nemůže začít běžet dříve, než ke spáchání 
deliktu dojde.  

 
Nejvyšší správní soud tak shodně se závěry krajského soudu uzavírá, že v projednávané 
věci počala subjektivní lhůta pro uložení pokuty běžet ve stejný moment jako lhůta objektivní, 
tj. ke  dni  ukončení  trvajícího  deliktu  (12. 11. 2003),  neboť  okamžik  počátku  subjektivní  lhůty, 
resp.  moment  „zjištění  či  povědomí“  Úřadu  o  protiprávní  činnosti  účastníků  stěžovatelů 
v projednávané  věci  spadá  s ohledem  na  charakter  deliktu  do  okamžiku  momentu  ukončení 
protiprávní činnosti. 

  
Výklad, který zastává stěžovatel PENAM ohledně počátku běhu lhůty pro uložení pokuty 
u trvajících správních deliktů, by mohl vést k absurdním důsledkům, neboť pokud by se daná 
lhůta  vztahovala  k např.  prvému  dozvědění  se  o  existenci  trvajícího  deliktu,  mohla  by  taková 
lhůta  uplynout  ještě  v době  trvání  deliktu,  přičemž  pokutu  za  něj  by  již  správní  orgán  nemohl 
uložit.  K právu  Úřadu  deklarovat  nezákonné  jednání  bez  možnosti  uložit  sankci,  jež  zmiňuje 
stěžovatel PENAM, odkazuje Nejvyšší správní soud na závěry rozsudku č. j. 8 Afs 56/2007 –479, 
ze  dne  30. 12. 2009,  dle  kterých  „…  sankční  ustanovení  zákona  o  ochraně  hospodářské  soutěže  nemají 
sloužit  pouze  k  pojmenování  protiprávního  jednání,  nýbrž  jejich  primárním  účelem  je  uložit  za  konkrétní 
nezákonné jednání konkrétní sankci. Účel zákona o ochraně hospodářské soutěže nemůže být naplněn pouhou 
deklarací  nezákonnosti  jednání  porušitele  a  potažmo  zákazem  v  jeho  pokračování  do  budoucna,  pokud 
se porušitel zneužitím práva vyhne odpovědnosti.“   
 

V souvislosti s námitkou prekluze stěžovatelé napadají závěry krajského soudu o stavění 

lhůty dle § 41 s. ř. s. 

 
Stěžovatel PENAM je přesvědčen, že § 41 s. ř. s. na stavění subjektivní lhůty podle § 22 
odst.  5  ZOHS  aplikovat  nelze.  Ustanovení  §  41  s.  ř.  s.  váže  stavění  lhůty  na  případy  zániku 
odpovědnosti  za  správní  delikty,  popřípadě  pro  výkon  rozhodnutí.  Uvedené  ustanovení  tedy 
nedopadá na případy běhu lhůt pro možnost uložení sankce, jak je uvedeno v § 22 odst. 5 ZOHS. 
Lhůty pro uložení sankcí uvedené v § 22 odst. 5 ZOHS se tedy nestaví, tj. běží i během řízení 
vedených  před  soudy  podle  soudního  řádu  správního.  Stěžovatelé  DELTA  a  OK  REST  mají 
za to, že  rozkladovým rozhodnutím byl vymezen jiný delikt, o kterém nikdy nebylo vedeno řízení 
před správními soudy, a tudíž, dle jejich názoru, nemohlo dojít ke stavění lhůty ve smyslu § 41 
s. ř. s.  

 
Dle  §  41  s.  ř.  s.  stanoví-li  zvláštní  zákon  ve  věcech  přestupků,  kárných  nebo 
disciplinárních  nebo  jiných  správních  deliktů  (dále  jen  "správní  delikt")  lhůty  pro  zánik 
odpovědnosti, popřípadě pro výkon rozhodnutí, tyto lhůty po dobu řízení před soudem podle 
tohoto zákona neběží. To platí obdobně o lhůtách pro zánik práva ve věcech daní, cel, poplatků, 
odvodů,  záloh  na  tyto  příjmy  a  odvodů  za  porušení  rozpočtové  kázně,  které  jsou  příjmem 
státního  rozpočtu,  státních  finančních  aktiv  nebo  rezervních  fondů  organizačních  složek  státu, 
rozpočtů  územních  samosprávných  celků,  nebo  státních  fondů  nebo  Národního  fondu, 
a o promlčecích  dobách  ve  věci  náhrady  škody  nebo  nemajetkové  újmy  způsobené  při  výkonu 
veřejné moci podle zvláštního zákona. 

 
Dle rozsudku Nejvyššího správního soudu č. j. 8 Afs 162/2006 – 36, ze dne 28. února 
2008, „prekluzivní lhůty pro uložení pokuty (resp. lhůty pro zánik odpovědnosti) za  správní delikt po dobu 
řízení  před  správním  soudem  podle  soudního  řádu  správního  neběží  (§  41  s.  ř.  s.).“  V odkazovaném 
rozsudku  Nejvyšší  správní  soud  zrušil  ke  kasační  stížnosti  žalovaného  (finančního  ředitelství) 
rozsudek krajského soudu, který opominul posoudit vliv existence ustanovení § 41 s. ř. s. na běh 
prekluzivní lhůty dle § 37 zákona o účetnictví a nevzal v úvahu, že po dobu řízení před správními 

 

5 Afs 7/2011 - 822 

pokračování 
soudy prekluzivní lhůta neběží, přičemž počátek běhu lhůty pro uložení pokuty byl obdobně jako 
v nyní  projednávané  věci  určen  subjektivně,  vázán  na  vědomí  příslušného  orgánu  o  porušení 
povinnosti. (dle citovaného § 37 odst. 2 zákona o účetnictví ve znění účinném do 31. 12. 2001 
bylo možné pokutu podle § 31 odst. 1 zákona o účetnictví uložit do jednoho roku ode dne, kdy 
se orgán příslušný k jejímu uložení dozvěděl o porušení povinnosti; nejpozději bylo možno tuto 
pokutu uložit do tří let ode dne, kdy k porušení povinnosti došlo).  

 
Od  závěrů  výše  uvedených  není  důvodu  se  odchýlit  ani  v nyní  projednávané  věci. 
Dle názoru  zdejšího  soudu  je  §  41  s.  ř.  s.  aplikovatelný  i  v případech  ukládání  pokut  dle  §  22 
odst. 5 ZOHS. Shodně s žalovaným je třeba zdůraznit, že pokud by do běhu prekluzivní lhůty 
bylo  započítáváno  řízení  před  soudem,  stačilo  by  účastníkům  správního  řízení  iniciovat  soudní 
řízení, dosáhnout prekluze a vyhnout se tak následkům za spáchaný delikt.  

 
Stěžovatel  PENAM  dále  namítá,  že  §  41  s.  ř.  s.  by  se  měl  vztahovat  pouze  na  soudní 
řízení, která řešila uložení pokut, nikoli na jakákoliv jiná řízení (tj. včetně merita věci -viny). Lhůty 
stanovené v § 22 odst. 5 ZOHS se totiž vztahují výlučně k možnosti žalovaného ukládat pokuty, 
nikoliv  k  otázce,  zda  byl  či  nebyl  porušen  ZOHS.  Ohledně  merita  věci  (viny)  ZOHS  žádné 
subjektivní  nebo  objektivní  lhůty  neobsahuje.  Jak  již  bylo  výše  uvedeno,  žalovaný  může  určité 
protisoutěžní jednání deklarovat jako nezákonné a do budoucna je zakázat z časového hlediska 
neomezeně, zde není žádnými lhůtami vázán.  

 
Ani s tímto názorem nelze souhlasit. Krajský soud v napadeném rozsudku shodné žalobní 
námitce nepřisvědčil. V rozsudku konstatoval, že „lhůta pro uložení pokuty se tedy po dobu předchozích 
soudních řízení podle § 41 s. ř. s. skutečně stavěla, jak dovodil žalovaný v bodu 308. napadeného rozhodnutí, 
přitom musela se stavět po dobu všech řízení před soudy, kterými byla předchozí řízení v této věci před žalovaným 
vedena, tedy jak po dobu řízení o vině, tak po dobu řízení o trestu. Posouzení věci se totiž do těchto typů řízení 
před  soudy  rozpadlo,  jak  vyplývá  z rekapitulace  obsažené  v části  I.  odůvodnění  tohoto  rozsudku.  Nelze  podle 
zdejšího soudu úspěšně argumentovat tak, že § 41s. ř. s. je možno za takové situace aplikovat pouze ve vztahu 
k soudním řízením, která se týkala uložení pokut, byť se samozřejmě lhůty podle § 22 odst. 5  ZOHS aplikují 
výslovně na možnost uložení pokuty. Závěr o tom, že byl skutek spáchán, kdo jej spáchal a že jde o skutek, který 
je správním deliktem, musí předcházet úvahám o tom, jaký trest bude pachateli za tento správní delikt uložen.“   

 
Se závěry krajského soudu se Nejvyšší správní soud plně ztotožňuje. Existenci vzájemné 
vazby  mezi  rozhodnutím  o  vině  a  rozhodnutím  o  pokutě  zdejší  soud  konstatoval  v rozsudku 
č. j. 5 Afs 61/2007 – 257, ze dne 31. října 2008, kde mimo jiné uvedl, „ v obecné rovině se správním 
trestáním rozumí rozhodování o vině a trestu za porušení norem v oblasti správního práva, postupem stanoveným 
zákonem. V oblasti správního trestání má výrok o vině deklaratorní charakter, zatímco výrok o správní sankci 
má  konstitutivní  charakter,  neboť  se  jím  ukládá  správní  sankce  za  zjištěné  a  deklarované  porušení  právní 
povinnosti…  Mezi  rozhodnutím  o  vině  a  uložením  správní  sankce  je  vzájemná  vazba.  Rozhodnutí  o  správní 
sankci  nemůže  existovat  samo  o  sobě,  je  závislé  na  existenci  a  obsahu  rozhodnutí  o  vině.   I  když  v  postupu 
Úřadu,  který  rozhodl  samostatným  rozhodnutím  o  vině  a  samostatným  rozhodnutím  o  správní  sankci,  nelze 
spatřovat nezákonnost, v případě, že je zrušen výrok o vině, je třeba zrušit celý výrok o správní sankci, respektive 
i další výroky, které mají ve výroku o vině svůj podklad. Bez rozhodnutí o vině je rozhodnutí o správní sankci 
nepřezkoumatelné.“  

 
Z důvodů výše uvedených je třeba odmítnout též námitku stěžovatele PENAM, dle které 
je možné aplikovat stavení lhůty dle § 41 s. ř. s. teprve tehdy, kdy je skončeno správní řízení celé 
(nikoliv  jen  jeho  část).  V projednávané  věci  byla  žalobami  jednotlivých  účastníků  napadána 
samostatně  rozhodnutí  o  vině  a  rozhodnutí  o  pokutě,  a  to  vždy  poté,  kdy  byla  rozhodnutí 
pravomocná, tedy bylo s konečnou platností rozhodnuto o meritu věci. Nebylo tak rozhodováno 
o  „jakékoliv  části  předmětu  správního  řízení“,  jak  tvrdí  stěžovatel  PENAM,  nýbrž  samostatně 

 

5 Afs 7/2011 

rozhodováno  o  vině  a  pokutě,  přičemž  tento  postup  s ohledem  na  závěry  výše  citovaného 
rozsudku  nebyl  shledán  nezákonným.  Pokud  stěžovatel  PENAM  poukazuje  na  „teoretické 
možné  zneužití“  institutu  stavění  lhůty  ze  strany  správních  orgánů,  je  třeba  jeho  tvrzení 
odmítnout, neboť tím, kdo iniciuje zahájení řízení o žalobě, je vždy účastník řízení, nikoli správní 
orgán, který nemůže předpokládat, zda účastník žalobu podá či nikoli.   

 
Stěžovatelé DELTA a OK REST shodně ve vztahu ke stavění prekluzivní lhůty namítají, 
že  rozkladovým  rozhodnutím  byl  vymezen  jiný  delikt,  o  kterém  nikdy  nebylo  vedeno  řízení 
před správními soudy, a  tudíž dle jejich názoru nemohlo dojít ke stavění lhůty ve smyslu § 41 
s. ř. s.  S ohledem  na  skutečnost,  že  zdejší  soud  nepřisvědčil  tvrzení  stěžovatelů,  dle  kterého 
rozkladovým  rozhodnutím  nebyla  zachována  „totožnost  skutku“,  nepovažuje  ani  tuto  námitku 
Nejvyšší  správní  soud  za  důvodnou  a  uzavírá,  že  krajský  soud  aplikoval  §  41  s.  ř.  s. 
na projednávanou věc v souladu se zákonem.   

Nejvyšší správní soud uzavírá, že výše uvedené námitky stěžovatelů neshledal důvodné.   

Vypořádání  ostatních  námitek  stěžovatelů  směřujících  k dokazování  a  k  dostatečnému 
zjištění skutkového stavu, a s tím souvisejících námitek týkajících se samotného uložení sankcí, 
je závislé na posouzení toho, zda v řízení zajištěné důkazy v rámci provedeného místního šetření, 
jsou  důkazy  zákonnými,  a  budou-li  případně  krajským  soudem  posouzeny  jako  nezákonné, 
existují-li  důkazy  další,  které  by  se  jevily  dostatečnými  k prokázání  předmětného  deliktního 
jednání,  tady  i  k závěru  o  tom,  že    ve  správním  řízení  byl  sestaven  a popsán  ucelený  řetězec 
důkazů, na kterých je možné bezpečně postavit výrok o sladěném postupu stěžovatelů při zvýšení 
cen pekárenských výroků, za které byla uložena sankce.  

Nejvyšší  správní  soud  s přihlédnutím  k uvedenému  výše  rozsudek  krajského  soudu 
z důvodu  závěrů  učiněných  Ústavním  soudem  stran  provedeného  místního  šetření  zrušil 
a v rozsahu  výše  vymezeném  mu  věc  vrací  k dalšímu  řízení;  v něm  je  vázán  právním  názorem 
vysloveným v tomto rozsudku. V novém rozhodnutí krajský soud rozhodne rovněž o nákladech 
řízení o kasační stížnosti. 

 
P o u č e n í :  Proti tomuto rozsudku   n e j s o u   opravné prostředky přípustné. 
 
 

V Brně dne 25. února 2016 

JUDr. Lenka Matyášová 

           předsedkyně senátu 

 
 
 

 

 

